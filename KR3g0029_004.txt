# -*- mode: mandoku-view; -*-
#+TITLE: 焦氏易林
#+DATE: 2015-08-24 23:12:32.494046
#+PROPERTY: ID KR3g0029
#+PROPERTY: BASEEDITION WYG    
#+PROPERTY: JUAN 卷四
<pb:KR3g0029_WYG_004-1a>¶
欽定四庫全書¶
　焦氏易林卷四　　　　　　漢　焦贛　撰¶
　　姤之第四十四¶
姤　河伯大呼津不可渡往復示故乃無大悔¶
乾　蒙被恩澤長大成就柔順利貞君臣合好¶
坤　東山西山各自止安雖欲登望竟不同堂¶
屯　登山上谷與虎相觸猬為功曹班叔奔北脱之嘉¶
　同¶
<pb:KR3g0029_WYG_004-1b>¶
蒙　躓跌未起失利後市不得鹿子¶
需　結珠懐履卓斯以思為君奴婢¶
訟　鷄鳴失時民僑勞苦犬吠不休行者稽留¶
師　陳媯敬仲兆興齊姜營丘立適八世大昌¶
比　鹿畏人匿俱入深谷短命不長為虎所得死於牙¶
　腹¶
小畜　言無約結不成劵契殷叔季姬公孫爭之强入¶
　委禽不悦於心乃適子南¶
<pb:KR3g0029_WYG_004-2a>¶
履　鼓瑟歌舞懽悦於酒龍喜張口大悦在後¶
泰　凶憂災殃日益明章禍不可救王却夷傷¶
否　水流趨下遂成東海求我所有貿鱣與鯉¶
同人　隂為陽賊君不能克舉&KR0978;失常利無所得¶
大有　離牀失案龜䘮其願都市無會叔季懐恨¶
謙　壅遏隄防水不得行大慎陽光隂霓伏藏先歸其¶
　鄉¶
豫　躄屈復伸東乘浮雲貴寵母前¶
<pb:KR3g0029_WYG_004-2b>¶
隨　實沈參伐以義斷割次陸服刑成我霸功¶
蠱　金泉黄寶宜與我市娶嫁有息利後過母¶
臨　禹召諸神會稽南山執玉萬國天下安寧¶
觀　三蟲作蠱踐跡無與勝母盜泉君子不處¶
噬嗑　花葉隕落公歸樞宅夷子失民潔已不食¶
賁　履機懼毁身王子廢終得所欲無有凶害¶
剝　道理和得仁不相賊君子攸往我有利福¶
復　合匏同牢姬姜並居壽考長乂¶
<pb:KR3g0029_WYG_004-3a>¶
无妄　闗雎淑女賢妃聖偶宜家壽母福禄長久¶
大畜　騅驥脱乳不知子處旋踵悲鳴痛傷我心¶
頤　知嚴絶理隂孽謀主十日不食困於申亥¶
大過　鑿諸攻玉無不宜鑿鱗鳯成形得象君子三人¶
　翼事所求必喜(人一作仁鑿諸攻玉者鑿其攻玉/之事無不宜鑿者鑿則必有也)¶
坎　昧暮乘車以至伯家踰梁渡河濟脱無他¶
離　吾有黍稷委積外場有角服箱運致我藏富於嘉¶
　糧¶
<pb:KR3g0029_WYG_004-3b>¶
咸　喜笑且語不能掩口官爵並至慶賀盈門¶
恒　霧露雪霜日暗不明隂孽為疾年榖大傷¶
遯　伯去我東髪如飛蓬寤寐長歎展轉空牀内懐悵¶
　恨心摧肝腸¶
大壯　亡羊補牢張氏失牛騂駟奔走鵠盜我魚¶
晉　販䑕賣鼃利少無謀難以得家¶
明夷　西戎為秩幽君去室陳子發難項伯成亂¶
家人　秋風生哀花落心悲公室多難蒙古氏衰(蒙古/一作)¶
<pb:KR3g0029_WYG_004-4a>¶
　(羊/舌)¶
睽　持福厭患去除大殘日長夜盡嘉世蒙恩¶
蹇　新受大喜福履重來樂且日富足用豐財¶
解　前頓却躓左跌右逆登髙安梯復反來歸¶
損　夢飯不飽酒來入口嬰女難好媒應不許¶
益　大都王市稠人多寶公孫宜買資禍萬倍(禍當/作貨)¶
夬　兩人俱醉相與悖戾心乖不同爭訟恟恟¶
萃　身無頭足超蹠庶乖不能逺中之道疲休失利後¶
<pb:KR3g0029_WYG_004-4b>¶
　市¶
升　三人俱行六目光明道逢淑女與我驥子¶
困　進士為官不若復田獲壽保年¶
井　先易後否失我所市騷蘇自苦思吾故事¶
革　蘇秦發言韓魏無患張子馳説燕齊以安¶
鼎　武庫軍府甲兵所聚非里邑居不可舎止(師之/蹇)¶
震　二桃三口莫適所與為孺子牛西氏生咎¶
艮　西山東山各自止安雖相登望竟不同堂¶
<pb:KR3g0029_WYG_004-5a>¶
漸　不改柯葉和氣冲適君子所在安無怵惕¶
歸妹　將戌繫亥陽藏不起君子散亂太上危殆¶
豐　天官列宿五神舎室宫闕完堅君安其居¶
旅　左手把水如光與鬼不可得徙¶
㢲　逐狐東山水遏我前深不可涉失利後便¶
兊　水瀆魚室來灌吾邑衝破我家與狗俱遊¶
渙　山險難登澗中多石車馳轊擊重載傷軸擔負善¶
　躓跌踒右足¶
<pb:KR3g0029_WYG_004-5b>¶
節　槽空無實豚彘不食庶民屈竭離其居室¶
中孚　執熱爛手大為災咎公孫無賴敗我王室¶
小過　三虎上山更相噬囓心志不親如仇如怨¶
既濟　西家嫁女借隣送女嘉我淑姬賔主俱喜¶
未濟　克身潔已逢禹巡狩錫我𤣥圭拜受福祉¶
　　萃之第四十五¶
萃　蒙慶受福有所獲得不利出城疾人困極¶
乾　碩䑕四足飛不上屋顔氏淵德未有爵禄¶
<pb:KR3g0029_WYG_004-6a>¶
坤　新受大喜福優重職樂且日富¶
屯　克身潔已逢禹巡狩錫我𤣥圭拜受福祉(姤之/未濟)¶
蒙　置筐失筥輪破無輔家伯為政病我下土¶
需　機言不發頑不能逹齊魯為仇亡我葵丘¶
訟　亡錐失斧公輸無輔抱其彛器適君子處(一本蒙/下二句)¶
　(在訟之下訟下/二句在蒙之下)¶
師　家在海隅橈短深流伯氏難行無木以超¶
比　徳施流行利之四鄉雨師灑道風伯逐殃巡狩封¶
<pb:KR3g0029_WYG_004-6b>¶
　禪以告成功¶
小畜　筐傾筥覆畏我公置簡伯無禮太師正食¶
履　泥滓汚辱棄捐溝瀆為衆所笑終不顯禄¶
泰　獮猴兎走腥臊少肉漏巵盛酒利無所有¶
否　鹿畏人藏俱入深谷命短不長為虎所得死於牙¶
　腹¶
同人　南山芝蘭君子所有東家淑女生我王室¶
大有　左指右揮邪望侈靡執節無良靈君以亡¶
<pb:KR3g0029_WYG_004-7a>¶
謙　爵秩不明為臣所傷衆隂羣聚共奪日光¶
豫　穿鼻繫株為虎所拘王母祝禱禍不成災突然自¶
　來¶
隨　貧鬼守門日破我盆毁䑕傷綬空虚無子¶
蠱　襄王束帶鄭人是賴莊公卿士王母憂喜¶
臨　昭君守國諸夏蒙德異類既同崇我王室¶
觀　冬藪朽腐當風於道蒙被塵埃左右勞苦¶
噬嗑　六爻既立神明所告文定吉祥康叔受福¶
<pb:KR3g0029_WYG_004-7b>¶
賁　泣涕長訣我心不悦逺送衞野歸寧无咎¶
剝　三宿無主南行勞苦東里失利䘮其珍寶(本卦/遯同)¶
復　大斧破木讒佞敗國東闗良工禍及三子晉人亂¶
　危懐公出走¶
无妄　乗風上天為時服軒周旋萬里無有患難¶
大畜　大樹百根比與山連文君作義受福萬年¶
頤　陽伏在下隂制祐福生不逢時潛龍隠處¶
大過　亂頭多憂搔蝨生愁膳夫仲年使我無聊¶
<pb:KR3g0029_WYG_004-8a>¶
坎　江河淮海天之都市商人受福國家富有¶
離　泰山幽谷鳳凰遊宿禮義有序可以求福¶
咸　水山暴怒壊梁折柱稽難行旅留連愁苦¶
恒　阿衡服箱太一載行延時歴舎所之吉昌¶
遯　三宿無主南行勞苦東里失利䘮其珍寶(本卦/剥同)¶
大壯　生無父母出門不喜買椒失粟亡我大利¶
晉　安坐玉堂聽樂行觴飲福萬鍾日受無疆¶
明夷　登危入厄四時變易春霜夏雪物皆凋落¶
<pb:KR3g0029_WYG_004-8b>¶
家人　衣空履穿無以禦寒細小貧窶不能自好¶
睽　目不可合憂來搔足怵惕恐懼去其邦域¶
蹇　齎貝贖狸不聽我辭繫於虎鬚牽不得來¶
解　伯夷叔齊貞㢘之師以德防患憂禍不存芳聲後¶
　時¶
損　張王子李爭財相制商君頑嚚不知所由¶
益　長城既立四夷賔服交和結好昭君是福¶
夬　千歡萬悦舉事為决獲受嘉慶動作有福¶
<pb:KR3g0029_WYG_004-9a>¶
姤　種一得十日益有息仁政獲民四國親睦¶
升　安子富有東國不殃齊鄭和親顯比以喜¶
困　九里十山道仰峻難牛馬不前復反來還¶
井　鳩杖扶老衣食百口曾孫壽考凶惡不起¶
革　霧露雪霜日暗不明隂孽為疾年榖大傷¶
鼎　迷行數却不知東西隂强暴逆道理不通¶
震　登髙上山見王自言信理我寃得職蒙恩¶
艮　三世為德天祚以國封建少昊魯侯之福¶
<pb:KR3g0029_WYG_004-9b>¶
漸　喬木無息漢女難得禱神請佩反手離汝¶
歸妹　東鄰西家來即我謀中告吉誠使君安寧¶
豐　褰衣出户心欲奔走王孫母驚使我長生¶
旅　三日不飲逺水無酒晝夜焦喉使我為咎¶
㢲　衆口銷金愆言不驗腐臭敗兎入市不售¶
兊　嫗冠應門與伯爭言東家失狗意在不存爭亂無¶
　怠絶吾所歡¶
渙　祚加明德與我周國公劉文母福流子孫¶
<pb:KR3g0029_WYG_004-10a>¶
節　針頭刺手百病瘳愈抑按捫灸死人復起¶
中孚　元龜象齒大賂為寶稽疑當否衰㣲復起¶
小過　故室舊廬消散無餘不如新創可以樂居¶
既濟　老狐多態行為蠱怪為魅為妖驚我王母終無¶
　咎悔¶
未濟　愛子多材起迹空虚避害如神水不能濡¶
　　升之第四十六¶
升　禹鑿龍門通利水源東注滄海人民得安¶
<pb:KR3g0029_WYG_004-10b>¶
乾　白鹿鳴呦呼其老少喜彼茂草樂我君子¶
坤　百里南行雖㣲復明去虞適秦為穆國卿¶
屯　王孫宜家張名益有龍子善行西得大壽¶
蒙　畫龍頭頸文章不成甘言善語譎辭無名¶
需　商子無良相怨一方引鬭交爭咎以自當¶
訟　衰老困極無齒不食痔病痏瘵就隂為室¶
師　鴛生會稽稍巨能飛翺翔桂林為衆鳥雄¶
比　安平不傾載福長生君子以寧¶
<pb:KR3g0029_WYG_004-11a>¶
小畜　牛驥同槽郭氏以亡國破為墟君奔走逃¶
履　日中明德兩國盛興仁聖會遇君受其福臣多榮¶
　禄¶
泰　公劉之居太王所業可以長生拜受福爵¶
否　時凋嵗寂君子疾病宋女無辜鄭受其殃¶
同人　濟河踰厄脱母怵惕四序為衞使惠不廢¶
大有　缺破不完殘際側偏公孫幽遏跛倚後門¶
謙　延頸逺望昧為目病不見叔姬使伯心憂¶
<pb:KR3g0029_WYG_004-11b>¶
豫　上無飛鳥下無走獸擾亂未清民勞於事¶
隨　久隂霖雨塗行泥潦民人休止市空無有¶
蠱　盲者目張跛倚起行瞻望日月與主相迎¶
臨　据斗運樞順天無憂與樂並居萬代歡慶¶
觀　稼穡不偏重適不傾巧言賊忠傷我申生¶
噬嗑　金城銕郭上下同力政平民歡冦不敢賊¶
賁　日鏡不明冬災大傷盜花失實十年消亡¶
剝　鰥寡孤獨命禄苦薄入室無妻武子悲哀¶
<pb:KR3g0029_WYG_004-12a>¶
復　飲酒醉飽跳起爭鬭伯傷叔僵東家治䘮¶
无妄　介召微子使君不殆二國合歡燕齊以安¶
大畜　牽頸繫尾詘折幾死彫世無仁不知所比¶
頤　東龍究毒不知所觸南北困窮王子危急¶
大過　疾貧王孫北極無輝禄命苦薄兩守孤門¶
坎　公孫駕車載遊東齊延陵故産遺季紵衣¶
離　王良善御伯樂知馬文王東獵獲嘉賢士開福佑¶
　周發且興起¶
<pb:KR3g0029_WYG_004-12b>¶
咸　日月不居重耳趨舎遊燕入秦晉國是霸¶
恒　假文翰翼隨風背北至虞夏國與舜相得年嵗大¶
　樂邑無盜賊¶
遯　南行北走延頸望食舉口失利累我子孫¶
大壯　開市作喜建造利事平凖貨寶海内殷富¶
晉　三犬俱走鬭於谷口白者不勝死於坂下¶
明夷　驕胡火形造惡作凶無所能成還自滅身¶
家人　拜跪贊辭無益於尤大夫頑嚚使我心憂¶
<pb:KR3g0029_WYG_004-13a>¶
睽　辰次降婁王嘉巡狩廣佑施惠萬國咸喜子孫榮¶
　品長安不殆¶
蹇　牽羭上樓與福俱遊勞躬治國安樂無憂¶
解　白鳥銜餌鳴呼其子旋枝張翅來從其母¶
損　盲聾獨宿莫與共食老窮於人病在心腹¶
益　登木出淵稍上升天明德孔聖白日載熒寵禄再¶
　榮¶
夬　彭離濟東遷之上庸狼戾無節失其寵功¶
<pb:KR3g0029_WYG_004-13b>¶
姤　讚陽上舞神明正氣禹拜受福君使我德居則厚¶
　禄(使一/作死)¶
萃　從首至足部分為六室家離散逐南乞食¶
困　民迷失道亂我統紀空使乾華賔無所有先憂後¶
　樂¶
井　刻畫為飾毛嬙西施求事必得¶
革　日居月諸遇暗不明長夜䘮車絶其紀綱¶
鼎　衣裳顛倒為王來呼成就東周封受大侯¶
<pb:KR3g0029_WYG_004-14a>¶
震　當變立權擿解患難渙然氷釋六國以寧¶
艮　西戎獯鬻病於我國扶陽之正以保乾德終無患¶
　惑¶
漸　南行逐羊子利喜亡隂孽為病復返其邦¶
歸妹　遊戲仁德日益有福凶言不至妖孽滅息¶
豐　春日新婚就陽日温嘉樂萬嵗獲福大椿¶
旅　隂升陽伏鬼哭其室相飾不食安巢如棘(鬼一/作癸)¶
㢲　臣尊主卑權威日衰侵奪無光三家逐公¶
<pb:KR3g0029_WYG_004-14b>¶
兊　反言為賊戎女生患亂吾家國父子相賊¶
渙　迎福開户喜逐我后康伯愷悌治民以禮¶
節　日就月將昭明有功靈臺觀賞膠鼓作仁¶
中孚　百草嘉卉萌芽將出昆蟲扶户陽明所得¶
小過　天所佑助福至禍去君主何憂¶
既濟　窮夫失居惟守舊廬初憂中懼終日競競無悔¶
　無虞¶
未濟　買玉得石失其所欲荷蕢擊磬隠耳無聲¶
<pb:KR3g0029_WYG_004-15a>¶
　　困之第四十七¶
困　席多針刺不可以卧為身作累動而有悔言行俱¶
　過¶
乾　烏鵲食榖張口受哺蒙被恩德長大成就柔順利¶
　貞君臣合好¶
坤　六鶂退飛為襄敗祥陳師合戰左股夷傷遂以薨¶
　崩霸功不成¶
屯　匍匐出走驚惶悼恐白虎生孫蓐收在後居中无¶
<pb:KR3g0029_WYG_004-15b>¶
　咎¶
蒙　庇廬不明使禮德妨女孽亂國虐政傷仁¶
需　碩䑕四足不能上屋顔氏淑德未有爵禄¶
訟　襄送季女至於蕩道齊子旦夕留連久處¶
師　麞鹿遂牧飽歸其居還於次舎樂得自如¶
比　望尚阿衡太宰周公藩居輔弼福禄來同¶
小畜　開廓洪緒王迹所居振以公子功德俟時¶
履　八會大都饒富有餘安民利國可以長居(八疑當/作入)¶
<pb:KR3g0029_WYG_004-16a>¶
泰　隂雲四方日在中央人雖昏霧我獨昭明¶
否　薄為災虐大風吹却欲上不得復歸其宅¶
同人　昭昭略略非忠信客言多反覆以黒為白¶
大有　三女為姦俱遊髙國背室夜行與伯笑言禍反¶
　及身寃無所禱¶
謙　涉尸留鬼大斧所視文昌司過簡公亂死¶
豫　大足長股利出行道囷合充盈疏齒善市宜以錢¶
　富事得萬倍¶
<pb:KR3g0029_WYG_004-16b>¶
隨　筐筥錡釡河活百吕伊氏鼎俎大福所起¶
蠱　升髙登虚欲有望候駕之北邑與喜相扶¶
臨　用彼嘉賔政平且均螟蟲不作民得安寧¶
觀　桃夭少華婚悦宜家君子樂胥長利止居¶
噬嗑　東行失旅不知所處西歸無配莫與笑語¶
賁　玩好亂目巧聲迷耳賊敗貞良君受其殃¶
剝　明德孔嘉萬嵗無虧駕龍巡狩王得所安¶
復　同本異葉安仁尚德東隣慕義來興古國¶
<pb:KR3g0029_WYG_004-17a>¶
无妄　戴山崔嵬日髙無頺君王好德賜以嘉國¶
大畜　築室合歡千里無患周公萬年佑我三人壽以¶
　髙逺¶
頤　養雞生雛畜馬得駒明堂太學君子所居¶
大過　雷行相逐無有休息戰於平陸為夷所覆¶
坎　委蛇循河至北海涯涉歴要荒在世無他¶
離　鴻聲大視髙舉神化背昧皆明以通福功¶
咸　比目四翼安我邦國上下無患為吾家福¶
<pb:KR3g0029_WYG_004-17b>¶
恒　士縠彘季反謀桓子不從元帥遂行挑戰為荆所¶
　敗¶
遯　三頭六足欲盜東國顔子在庭禍滅不成¶
大壯　緣山升木中墮於谷子與失勞黄鳥哀作¶
晉　南有嘉魚駕黄取鰌魴鯉瀰瀰利來無憂¶
明夷　邃炁作雲蒙覆大臣塞聰閉明殷人賈傷¶
家人　舉翅攄翼跣望南國延頸卻縮未有所得¶
睽　坎中蝦蟆乍盈乍虛三夕二朝形消無餘¶
<pb:KR3g0029_WYG_004-18a>¶
蹇　僮或射御不知所定質疑蓍龜孰可避之國安土¶
　樂宜利止居兵冦不作民無騷憂¶
解　隂淫寒疾水流其室舟楫大作傷害黍稷民饑於¶
　食不無病厄¶
損　離友絶朋巧言讒匿覆白汚玉顔叔哀哭¶
益　童女無媒不宜動摇安其室廬傅母何憂(傅一/作傍)¶
夬　作凶造患北榭困貧東與福連傷我左根(榭一/作檄)¶
姤　東南其户風雨不處&KR0008;晲仁人父子相倮¶
<pb:KR3g0029_WYG_004-18b>¶
萃　被髮獸心難與比隣來如飄風去似絶絃為狼所¶
　殘¶
升　天覆地載日月運照隂陽允作方内四富¶
井　桀亂無道民散不聚背室棄家君孤出走¶
革　申酉敗時隂匿萌作荷葭載牧泥塗不白¶
鼎　踝踵足傷左指病瘍失旅後時利走不來¶
震　四足俱走駑疲在後俱戰不勝敗於東野¶
艮　塗行破車醜女無媒莫適為耦孤困獨居¶
<pb:KR3g0029_WYG_004-19a>¶
漸　搏髀大笑不知憂懼開立大路為王所召¶
歸妹　伯主東行與利相逢出既遭時孰不相知¶
豐　東行賊家鄭伯失辭國無貞良君受其殃¶
旅　前屈後曲形體勁急絞黑大索困於清室¶
㢲　鼓翼大喜行嫁飲酒嘉彼諸姜樂我皇考¶
兊　狐嘈向城三旦悲鳴邑主大驚¶
渙　明德光敏重華貢舉被勲徵用公哲蒙佑¶
節　秋隼冬翔數被嚴霜甲兵充庭萬物不生鷄犬夜¶
<pb:KR3g0029_WYG_004-19b>¶
　鳴民大擾驚(克疑/作充)¶
中孚　絲紵布帛人所衣服摻搔女手紡績繕織南國¶
　饒足取之有息¶
小過　鳳有十子同巢共母懽以相保富市之地多財¶
　積彀(彀疑/作榖)¶
既濟　雄雞不晨雌雞具呻志疵心離三旅生哀(離一/作輕)¶
未濟　光休出城陳寶雞鳴陽明失道不能自守消已¶
　為咎¶
<pb:KR3g0029_WYG_004-20a>¶
　　井之第四十八¶
井　躓跛未起失利後市不得麏子¶
乾　左輔右弼金玉滿堂常盈不亡富如厫倉¶
坤　雨師娶婦黄巖季女成禮既婚相呼南上膏澤下¶
　土年嵗大喜¶
屯　螟蟲為賊害我嘉榖中留空虚家無所食¶
蒙　跛躃難步道不及舎露宿澤陂亡其襦袴¶
需　大夫祈父無地不涉為吾相土莫如韓樂可以居¶
<pb:KR3g0029_WYG_004-20b>¶
　止長安富有¶
訟　少孤無父長失慈母悖悖㷀㷀莫與為耦¶
師　側弁醉客長舌作凶披髮夜行迷亂相誤亡失居¶
　處¶
比　馬驚車破王墜深津身絶魂去離其室廬貞難無¶
　虞¶
小畜　東行述職征討不服侵齊伐陳銜璧為臣犬得¶
　意還(犬宜/作大)¶
<pb:KR3g0029_WYG_004-21a>¶
履　百足俱行相輔為强三聖翼事王室寵光¶
泰　根本不固華葉落去更為孤嫗¶
否　牧羊稻園聞虎喧讙畏懼怵惕終無禍焉¶
同人　履位乘勢靡有絶弊為𨽻所圖與衆庶伍¶
大有　大輿多塵小人傷賢皇甫司徒使君失家¶
謙　安如泰山福禄屢臻雖有狼虎不能危身¶
豫　同氣異門各别東西南與凶遇北傷其孫¶
隨　蜺見不祥禍起我鄉行人畏懼邑客逃藏¶
<pb:KR3g0029_WYG_004-21b>¶
蠱　養虎畜狼還自賊傷無事招禍自取災殃¶
臨　順風吹火幸附驥尾易為功力因權受福¶
觀　五岳四瀆沾濡為德行不失理民賴恩福¶
噬嗑　延陵聰敏聽樂太史鷄鳴大國姜氏受福¶
賁　神鳥五氣鳳凰為主集於王國使君得所¶
剝　媒妁無明雖期不行齊女長子亂我紀綱¶
復　明月作晝大人失居衆星宵亂不知所據¶
无妄　少康興起誅澆復祖微滅復明宫祀大禹¶
<pb:KR3g0029_WYG_004-22a>¶
大畜　千門萬户大福所處黄屋左纛龍德獨右¶
頤　乾作聖男坤為智女配合成就長住樂所¶
大過　羿張烏號彀射驚狼鐘鼓夜鳴將軍壯心趙國¶
　雄勇鬭死滎陽¶
坎　灸魚銅斗張伺夜䑕不忍香味機發為祟祟在頭¶
　頸¶
離　髙飛不視貪饕所在臭腐為患自害其身(一作竊/位貪榮)¶
　(内汚外清時時/暫過日日禍生)¶
<pb:KR3g0029_WYG_004-22b>¶
咸　鉛刀攻玉堅不可得盡我筋力胝胼為疾¶
恒　方喙宣口聖智仁厚解釋倒懸歴國安泰¶
遯　踟蹰南北誤入䘮國社季利兵傷我心腹¶
大壯　公孫之政惠而不煩喬子相國終身無患¶
晉　弧矢大張道絶不通小人冦盜君子塞壅¶
明夷　藏㦸之室封豕受福充澤肥腯子孫蕃息¶
家人　八子同巢心勞相思雉苦無憂¶
睽　循理舉手典求相予六休相磨終無殃咎¶
<pb:KR3g0029_WYG_004-23a>¶
蹇　公子王孫把彈攝丸發輒有獲室家饒足¶
解　井渚有悔渴蜺為怪不亟徒鄉家受其殃(徒當/作徙)¶
損　鄭澮有聲國亂失傾𢎞明早見止樂不能¶
益　穿室鑿墻不直生訟褰衣涉河雖勢無功¶
夬　胎卵胞乳長大成就君子萬年動有利得¶
姤　五心乖離各引是非莫適為主道路塞壅¶
萃　百柱載梁千嵗不僵大願輔福文武以昌¶
升　營城洛邑周公所作世連三十年歴七百福佑豐¶
<pb:KR3g0029_WYG_004-23b>¶
　實堅固不落(連當作運/七當作八)¶
困　從叔旅行食於東昌嘉伯悦喜與我芝香¶
革　失耳聾蔽不曉聲味委以鼎俎方始亂憒¶
鼎　訾娵開門鶴鳴彈冠文章進用舞韶和鸞三仁翼¶
　政國無災殃¶
震　遊魂六子百木所起三男從父三女隨母至已而¶
　足各得其所¶
艮　兩山崩使莘君娟好皇女長婦多孫衆子¶
<pb:KR3g0029_WYG_004-24a>¶
漸　黄虹之野賢君所在榮段為相國無災殃¶
歸妹　穿鑿道路為君除舎開闢福門喜在我隣¶
豐　商風數起天下昏晦旱魃為虐七凡兵作¶
旅　自衞反魯時不我與氷炭異室仁道閉塞¶
㢲　春陽生草夏長條枝萬物蕃滋充實益有¶
兊　六蛇奔走奔入茂草驚於長住畏懼喙口¶
渙　明月照夜使暗為晝國有仁賢君尊於故¶
節　避地東走反入虎口制於爪牙骨於灰土¶
<pb:KR3g0029_WYG_004-24b>¶
中孚　傾迭不行弱走善僵孟縶無良失其寵光¶
小過　十年俱見黄頭為首嵗尾民安國樂无咎¶
既濟　望風入門來到我隣鋪吾養均¶
未濟　登髙連返視失彌逺虎口不張害賊消亡¶
　　革之第四十九¶
革　馬眠長股宜行善市皆蒙福佑獲金三倍¶
乾　髙原峻山阯大少泉草木林麓喜得所蓄¶
坤　一門二闗結弭不便峻道異路日暮不到¶
<pb:KR3g0029_WYG_004-25a>¶
屯　憂患解除喜至慶來坐立懽門與樂為隣¶
蒙　疎類異路心不相慕牝牛牡猳鰥無室家¶
需　太王為父王季孝友文武聖明仁政興起旦隆四¶
　國載福綏厚¶
訟　臨河求鯉燕婉笑弭屏氣攝息不得鯉子¶
師　買利求福莫如南國仁德所在金玉為寶¶
比　白虎赤憤門觀王庭宫闕被甲大小出征天下煩¶
　憒育不能嬰¶
<pb:KR3g0029_WYG_004-25b>¶
小畜　子車鍼虎善人危殆黄鳥悲鳴傷國無輔¶
履　兩目失明入暮無光脛足跛步不可以行頓於丘¶
　傍¶
泰　羅網四張鳥無所翔征伐困極饑窮不食(窮一/作寒)¶
否　伯夷叔齊貞㢘之師以德防患憂禍不存(歸妹之/臨泰之)¶
　(乾比/之剝)¶
同人　疾貧望幸使伯行販開牢擇羊多得大䍧(夬之/觀否)¶
　(之/坎)¶
<pb:KR3g0029_WYG_004-26a>¶
大有　南山之楊其葉將將嘉樂君子為國寵光¶
謙　東壁餘光數暗不明主母嫉妒亂我事業¶
豫　迷行晨夜道多湛露沾濡襦袴重不可步¶
隨　目瞤足動嘉喜有頃舉家蒙寵¶
蠱　鷹鷂欲食雉兎困急延頸見尾為我所賊¶
臨　鼻移在項枯葉傷生下枯上榮家擾不寧失其金¶
　城¶
觀　飛不逺去汝為内傷禄養未富終無災咎君善安¶
<pb:KR3g0029_WYG_004-26b>¶
　止¶
噬嗑　倒基敗筥重舌作凶被髮長夜迷亂相誤深亡¶
　吉居¶
賁　亥午相錯敗亂緒業民不得作¶
剝　野麋畏人俱入山谷命短不長為虎所得死於牙¶
　腹¶
復　秋冬探巢不得鵲鶵銜指北去愧我少姬(觀之/屯)¶
无妄　雙鳧俱飛欲歸稻池經涉雚澤為矢所射傷我¶
<pb:KR3g0029_WYG_004-27a>¶
　胷臆(屯履/咸同)¶
大畜　天門開闢牢户寥廓桎梏解脱拘囚縱釋(小畜/之泰)¶
　(蹇之/謙)¶
頤　尼父孔丘善釣鯉魚羅網一舉得獲萬頭富我家¶
　居(漸之/明夷)¶
大過　彭生為妖暴龍作災盜堯衣裳聚跖荷兵青禽¶
　照夜三日夷亡¶
坎　華言風語亂相誑誤終無凶事安寧如故(咸之/頤)¶
<pb:KR3g0029_WYG_004-27b>¶
離　延頸見足身困名辱欲隠避仇為害所滅¶
咸　無足斷跟居處不安凶惡為殘君臣相得(一作君/臣得安)¶
　(和合於天保下/奠上大相蒙湛)¶
恒　三人俱行北求大䍧孟長病足借季負糧栁下之¶
　貞不失驪黄¶
遯　退飛見祥傷敗毁墜守小失大功名不遂¶
大壯　持心懼怒善摇數動不安其處散渙府藏利得¶
　無有¶
<pb:KR3g0029_WYG_004-28a>¶
晉　牽尾不前逆理失臣怒朔以奔¶
明夷　禄如周公建國洛東父子俱封¶
家人　君有八人信允篤敏為堯所舉¶
睽　久隂霖雨泥塗行潦商人休止市空無有¶
蹇　無足斷跟居處不安凶惡為殘(夬之/大過)¶
解　馬蹄躓車婦惡破家青蠅汚白恭子離居¶
損　噂噂所言莫如我垣懽樂堅固可以長安(乾之困/大有之)¶
　(屯/)¶
<pb:KR3g0029_WYG_004-28b>¶
益　懿公淺愚不受深謀無援失國為狄所滅¶
夬　騏驥緑耳章明造父夙伯奉獻衰續厥緒佐文成¶
　伯為晉元輔¶
姤　駕車十里求鮮魴鯉非其肆居自令後市¶
萃　求麞嘉鄉惡地不行道止中返復還其牀¶
升　使鳩負裝醉卧道傍不知何公竊我衣囊¶
困　登崑崙入天門過糟丘宿玉泉開惠觀見仁君¶
井　木為大牀患厭不起季伯夜行與善相逢¶
<pb:KR3g0029_WYG_004-29a>¶
鼎　烏孫氏女深目黒醜嗜欲不同過時無耦¶
震　子鉏執麟春秋作隂元聖將終尼父悲心(豫之/大有)¶
艮　灼火泉源釣魴山巔魚不可得火不肯燃(鼎之/旅)¶
漸　天馬五道炎火久處往來上下作文約已衣枲絲¶
　麻相隨笑歌凶惡如何¶
歸妹　鴟鴞破斧冲人危殆賴旦忠德轉禍為福危傾¶
　復立(否之/蠱同)¶
豐　牡飛闗啟憂患大解不為身禍¶
<pb:KR3g0029_WYG_004-29b>¶
旅　石門晨門荷蕢食貧遁世隠居竟不逢時¶
㢲　兎聚東郭衆犬俱獵圍缺不成無所能獲¶
兊　三羊羣走雉兎驚駭非所畏懼自令勞苦¶
渙　羽翮病傷無以為强宋公德薄敗於水泓¶
節　姬姜稚叔三人偶食論仁議福以安王室¶
中孚　精誠所在神人為輔德教亡患彌世長久三聖¶
　仍事多受福祉¶
小過　岐周海隅獨樂不憂可以避難全身保財¶
<pb:KR3g0029_WYG_004-30a>¶
既濟　孤獨特處莫為依輔心勞志苦¶
未濟　顧望登臺意常欲逃買妾醜惡妻不安夫¶
　　鼎之第五十¶
鼎　積德之君仁政且温伊吕股肱國富民安¶
乾　傾筐卷耳憂不能傷心思古人悲慕失母¶
坤　郤叔賈貸行禄多悔利無所得¶
屯　蹶足狂跛怪碎不行棄捐平人名字無申¶
蒙　文王四乳仁愛篤厚子畜十男夭折無有¶
<pb:KR3g0029_WYG_004-30b>¶
需　容民畜衆不離其君¶
訟　三雛相逐蠅墜釡中灌沸潦殪與母長决¶
師　所望在外鼎令方來拭爵滌罍炊食待之不為季¶
　憂¶
比　陸居少泉髙山無雲車行千里塗汚爾輪亦為我¶
　患¶
小畜　東家殺牛汚臰腥臊神背西顧命絶衰周亳社¶
　災燒宋人夷誅(睽之/明夷)¶
<pb:KR3g0029_WYG_004-31a>¶
履　長子入獄婦饋母哭霜降旬日嚮晦伏法¶
泰　温山松栢常茂不落鳳凰以庇得其歡樂¶
否　大屋之下朝多君子德施溥育宋受其福¶
同人　羅張目列圍合有缺採捕無功魚鳥得脱¶
大有　羔裘豹衣髙易我宇君子維好至老無憂¶
謙　大頭明目載受福喜三雀飛來與祿相得¶
豫　銷鋒鑄耜縱牛放馬甲兵解散夫婦相保(晉/同)¶
隨　吉日車攻田弋獲禽宣王飲酒以告嘉功¶
<pb:KR3g0029_WYG_004-31b>¶
蠱　商人行旅資無所有貪貝逐利留連王市轘轅内¶
　安君子何咎¶
臨　火入井口陽芒生角犯歴天門窺見太㣲登上玉¶
　牀家易其公¶
觀　秋隼冬翔數被嚴霜甲兵充庭萬物不生雄父夜¶
　鳴民擾大驚¶
噬嗑　東行西步失其次舎乾侯野井昭君䘮居¶
賁　腫脛病腹陷厠汚辱命短時極孤子哀哭¶
<pb:KR3g0029_WYG_004-32a>¶
剝　切膚近災虎絶我鬚小人横暴君子何災¶
復　女室作毒為我心疾和弗能治晉人赴吉¶
无妄　兵征大宛北出玉門與胡冦戰平城道西七日¶
　絶糧身幾不全¶
大畜　十子夫九莫適與居貞心不宣至今名孤¶
頤　車行稻麥遂至家國樂土無災君子何憂¶
大過　作室山根所以為安一夕崩巔破我甕飡¶
坎　六人俱行各遺其囊黄鵠失珠無以為明¶
<pb:KR3g0029_WYG_004-32b>¶
離　伯蹇叔盲莫為守裝失我衣裘我是隂邦¶
咸　褒寵溢尤敗政傾家覆我宗國秦滅周室¶
恒　詭言譯語仇禍相得氷入炭室消滅不息¶
遯　彭生為妖暴龍作災盜堯衣裳聚跖荷兵青禽照¶
　夜三日夷亡¶
大壯　朝暮日月四馬過隙嵗短期促時難再得¶
晉　耳闕道䘮所為不成所求匪得¶
明夷　申公患楚危不自安重耳出奔側䘮其魂¶
<pb:KR3g0029_WYG_004-33a>¶
家人　南上泰山困於空桑左沙右石牛馬無食¶
睽　海隅遼右福禄所在柔嘉義禮九夷何咎¶
蹇　陽春生長萬物茂壯垂秋布葉君子比德¶
解　低頭竊視有所畏避行作不利酒酸魚敗衆莫貪¶
　嗜¶
損　左輔右弼金玉滿堂常盈不亡富如厫倉(師之/歸妹)¶
益　坐朝垂軒據德宰民虞叔受命六合和親¶
夬　東行西走䘮其犬馬南求驊騮失車林下¶
<pb:KR3g0029_WYG_004-33b>¶
姤　砥德礪材果當成周拜受大命封為齊侯¶
萃　西逢王母慈我九子相對歡喜王孫萬户家蒙福¶
　祉¶
升　安坐玉牀聽韶行觴飲福萬嵗曰壽無疆¶
困　登髙望家役事未休王事靡盬不得逍遥¶
井　擊鼓陷陔不得相踰章甫文德福厭禍消¶
革　追亡逐北呼還㓜叔至止而德復歸其室¶
震　老猾大㺄東行盜珠困於噬敖幾不得去¶
<pb:KR3g0029_WYG_004-34a>¶
艮　禹召諸神南山㑹稽執玉萬國天下康安(姤之/臨)¶
漸　忉忉怛怛如將不活黍稷之恩靈輒以存獲生保¶
　年(蒙之/損)¶
歸妹　俟叔興起季子富有照臨楚國蠻荆是安¶
豐　白馬駿騮更生不休富我商人利得如丘¶
旅　灼火泉源釣魴山巔魚不可得火不肯燃(革之/艮)¶
㢲　避患東西反入禍門糟糠不足憂動我心¶
兊　我王多寵商人惶恐生其禍心使我危殆終無災¶
<pb:KR3g0029_WYG_004-34b>¶
　咎¶
渙　虎饑欲食見猬而伏禹通龍門避咎除禍元醜以¶
　安¶
節　安民呼池玉杯大案泉如白蜜一挹獲願¶
中孚　雙鳬鴛鴦相隨羣行南至饒澤食魚與粱君子¶
　樂長(澤一/作洋)¶
小過　蔡侯朝楚留連江渚踰時歴月思其君后¶
既濟　膠車駕東與雨相逢五楘解墮頽杌獨坐憂為¶
<pb:KR3g0029_WYG_004-35a>¶
　身禍¶
未濟　螟蟲為賊害我稼穡盡禾殫麥秋無所得(同人/之節)¶
　(豫之/謙)¶
　　震之第五十一¶
震　枯瓠不朽利以濟舟渡踰江海無有溺憂¶
乾　陷塗溺水火燒我履憂患重累¶
坤　旦生夕死名曰嬰鬼不可得祀(小畜/之升)¶
屯　揚水潛鑿使石潔白衣素表朱遊戲臯澤得君所¶
<pb:KR3g0029_WYG_004-35b>¶
　願心志娛樂(豫之/大過)¶
蒙　衆鳥所翔中有大怪九身無頭魂驚魄去不可以¶
　居¶
需　刖根枯株不生肌膚病在於心身以燋枯¶
訟　府藏之富王以振貧捕魚河海罟網多得(損之睽/坎之大)¶
　(過/)¶
師　一莖九躔更用牽攣安明俯仰不得東西讚讞當¶
　決日午被刑¶
<pb:KR3g0029_WYG_004-36a>¶
比　耋老鮐背齒牙動摇近地逺天下入黄泉¶
小畜　羊舌叔虎野心善怒黷貨無厭以滅其身¶
履　訏疑八子更相欺紿管叔善政不見邪期¶
泰　絆逃不逺心與言反尼丘顧家茅簟朱華¶
否　蜉蝣戴盆不能上山摇推&KR0008;跛頓傷其顔¶
同人　朝露不久為恩惠少膏澤欲盡咎在枯槁¶
大有　河伯之功九州攸同載祀六百光烈無窮¶
謙　三人北行大見光明道逢淑女與我驥子¶
<pb:KR3g0029_WYG_004-36b>¶
豫　金精耀怒帶劒過午徘徊髙庫宿於木下兩虎相¶
　距弓弩滿野¶
隨　江河淮海天之奥府衆利所聚可以富有安樂無¶
　憂¶
蠱　不虞之患禍至此門奄忽暴卒病傷我心¶
臨　畫龍頭角文章未成甘言美語説譯無名¶
觀　缺破不成胎卵不生不見兆刑(晉之/益)¶
噬嗑　旁行不逺三里反復心多畏惡日中止舎¶
<pb:KR3g0029_WYG_004-37a>¶
賁　四凟不安兵革為患探我妻子家復饑寒¶
剝　喜來如雲舉家蒙歡衆財君子嘉福盈門(睽之/豐)¶
復　載金販狗利棄我走藏匿淵底折晦為咎(艮之/革)¶
无妄　日中為市各抱所有交易貲賄函珠為寶心悦¶
　歡喜¶
大畜　日趨月步周遍次舎經歴致逺無有難處¶
頤　陽明失時隂凝為憂主君哀泣䘮其元侯¶
大過　年衰嵗暮精魂遊去形容消枯哀子相呼¶
<pb:KR3g0029_WYG_004-37b>¶
坎　少無功績老困失福跌行跛踦不知所立¶
離　持心耀日善數摇動自東徂西不安其處渙散府¶
　藏無有利得¶
咸　齎貝贖狸不聽我辭繫於虎鬚牽不得來(需睽否/革同人)¶
　(否隨/師)¶
恒　老狼白獹長尾大胡前顛後躓岐人悦喜¶
遯　背地相憎心志不同如火與金君猛臣懾虎行兎¶
　伏¶
<pb:KR3g0029_WYG_004-38a>¶
大壯　夏臺羑里湯文厄處鬼侯歠醢岐人悦喜¶
晉　牙孽生齒螳螂啟户幽人利貞鼓翼起舞¶
明夷　烈女無夫閔思苦憂齊子無良使我心愁¶
家人　踐履危難脱厄去患入福喜門見我大君(我一/作海)¶
睽　折臂接手不能進酒析杞閑曠神怒弗喜¶
蹇　蟻封户穴大雨將集鵲數起鳴牝鷄歎室相薨雄¶
　文來到在道¶
解　胡俗戎狄太隂所積涸洌沍寒君子不存¶
<pb:KR3g0029_WYG_004-38b>¶
損　翕翕&KR1985;&KR1985;稍頽崩顛滅其令名身不得全¶
益　螟蟲為賊害我稼穡盡禾殫麥秋無所得¶
夬　三鳥飛來自我逢時俱行先至多得大利¶
姤　龍馬上山絶無水泉喉唇燋乾渴不可言¶
萃　春生子乳萬物蕃熾君子所集禍災不至¶
升　王孫季子相與為友明允篤誠升擢薦舉(大有之/小過)¶
困　六明並照政入有統秦楚戰國民受其咎¶
井　蝃蝀充側佞人所惑女謁横行正道壅塞¶
<pb:KR3g0029_WYG_004-39a>¶
革　登崑崙入天門過糟丘宿玉泉開惠觀見仁君(比/之)¶
　(姤革/之困)¶
鼎　體重飛難未能越闗不離空垣¶
艮　𤣥黄虺隤行者勞罷役夫憔悴踰時得歸(乾之革/師之臨)¶
　(得作/不)¶
漸　孔德如玉出於幽谷飛上髙木鼓其羽翼輝光照¶
　國(同人/之坎)¶
歸妹　火雖熾在吾後冦雖衆在吾右身安吉不危殆¶
<pb:KR3g0029_WYG_004-39b>¶
豐　旃裘羶國文禮不飾跨馬控弦伐我都邑(豫之/需)¶
旅　被髮八十慕德獻服邊鄙不聳以安王國¶
㢲　心得所好口常欲笑公孫蛾眉鷄鳴樂從¶
兊　馬西負乘見邑之野并獲梁稻喜悦无咎¶
渙　髙飛視下貪饕所在腐臭為患害於躬身¶
節　東行西步失其次舎乾侯野井昭公喪居(鼎之/噬嗑)¶
中孚　神鳥五彩鳳凰為主集於山谷使年嵗育¶
小過　石門晨門荷蕢食貧遁世隠居竟不逢時(革之/旅)¶
<pb:KR3g0029_WYG_004-40a>¶
既濟　&KR2094;&KR2094;齧齧貧鬼相責無有懽怡一日九結¶
未濟　白日揚光雷車避藏雲雨不行為止其鄉¶
　　艮之第五十二¶
艮　君孤獨處單弱無輔名曰困苦輔心湧泉碌碌如¶
　山¶
乾　憂驚已深禍不為災安全以來¶
坤　穿匏浥水搆鐵熒火勞疲力竭饑渴為禍¶
屯　蹇牛折角不能載粟災害不避年嵗無榖¶
<pb:KR3g0029_WYG_004-40b>¶
蒙　邑將為墟居之憂危¶
需　根刖樹殘花葉落去卒逢火焱隨風僵仆¶
訟　元后貪欲窮極民力執政乖劣為夷所覆¶
師　北山有黍使叔壽考東嶺多粟宜行賈市陸梁雄¶
　雉所至利喜¶
比　髙原峻山陸土少泉草木林麓嘉禾所災¶
小過　辰次降婁王駕巡狩廣施德惠國安無憂¶
履　&KR1985;&KR1985;&KR0008;&KR0008;嵗暮偏弊寵名復棄君衰於位¶
<pb:KR3g0029_WYG_004-41a>¶
泰　放銜委轡奔亂不制法度無常君失其位¶
否　獨登西垣莫與笑言秋風多哀使我心悲¶
同人　脛急股攣不可出門暮速羣旅必為身患¶
大有　情偽難知使我偏頗小人在位雖聖何咎¶
謙　黍稷醇醲敬奉山宗神嗜飲食甘雨嘉祥庶物蕃¶
　茂時無災咎獨蒙福祉¶
豫　公子王孫把彈攝丸發輒有獲室家饒足¶
隨　隂升陽伏舜失其室元元赤子相餒不食¶
<pb:KR3g0029_WYG_004-41b>¶
蠱　七竅龍身造易八元法天則地順時施恩引和貴¶
　長以富永存¶
臨　逐狐東山水遏我前深不可涉失利後便(姤之㢲/漸之夬)¶
　(蒙之/蠱)¶
觀　銜命辱使不堪其事中墜落去更為負載¶
噬嗑　温仁君子忠孝所在入閏為儀禍災不起¶
賁　春多膏澤夏潤優渥稼穡熟成數獲百斛師行以¶
　律霸功不逺¶
<pb:KR3g0029_WYG_004-42a>¶
剝　二女同室心不聊食首髮如蓬憂常在中¶
復　築闕石顛立本泉源病疾不安老孤為隣¶
无妄　欲避凶門反與禍隣顛覆不制痛薫我心¶
大畜　踧行竊視有所畏避狸首伏藏以夜為利¶
頤　八面九口長舌為斧斵破瑚璉殷商絶後¶
大過　和氣相薄膏澤津液生我嘉榖¶
坎　消金鑄兵雷車不行民安其鄉¶
離　秦儀機言解其國患一説燕下齊相以權¶
<pb:KR3g0029_WYG_004-42b>¶
咸　旦奭輔王周德孔明越裳獻雉萬國咸寧¶
恒　弱足刖跟不利出門賈市無過折亡為患¶
遯　堅氷黄鳥常哀悲愁不見甘粒但覩藜蒿數驚鷙¶
　鳥為我心憂(乾之噬嗑/益之大過)¶
大壯　魂㣲惙惙屬纊聽絶豁然大通復更生活¶
晉　隂生麞鹿䑕舞鬼谷靈龜陸處(一云靈䑕陸/處鬼哭䑕舞)釡甑¶
　草土人知敗國桀亂無緒¶
明夷　鑿諸攻玉無不穿鑿龍體吾舉魯班為輔舞鳳¶
<pb:KR3g0029_WYG_004-43a>¶
　成形德象君子¶
家人　山作天時陸為海口民不安處¶
睽　東風啟户隠伏懽喜萌庶蒙恩復得我子¶
蹇　華燈百枝植暗衰㣲精光欲盡命如灰糜¶
解　三十無室寄伯桑中上宫長女不得樂同¶
損　卵與石鬭麋碎無處勤而有悔出不得時(勤疑/作動)¶
益　尋兵爭强失其貞良敗我殽鄉¶
夬　虐除善疑難為攻醫驥窮鹽車困於銜御¶
<pb:KR3g0029_WYG_004-43b>¶
姤　操笱搏狸荷弓射魚非其器用自令心勞¶
萃　葵丘之盟獻晉㑹庭見太宰辭後秦還興¶
升　臏詐龎子夷竈書木伏兵卒發矢至如雨魏師驚¶
　亂將獲為虜¶
困　南行出城世得大福王姬歸齊賴其所欲以安邦¶
　國¶
井　冬采薇蘭地凍堅難雖利奔走暮無所得(堅難一/作氷堅)¶
革　王喬無病狗頭不痛亡破失履乏我徒從¶
<pb:KR3g0029_WYG_004-44a>¶
鼎　宛馬疾步盲師坐御自不見路中止弗到¶
震　求我難國亡去我北憂歸其域反為我賊¶
漸　比目四翼安我邦國上下無思為我嘉福¶
歸妹　八材既登以成嘉功尨降庭堅國無災凶¶
豐　消弊穿空家莫為宗奴婢逃走子西父東為身作¶
　凶¶
旅　鳥舞國城邑懼卒驚仁德不修為下所傾¶
㢲　五榖不熟民苦困急駕之南國嘉樂有得¶
<pb:KR3g0029_WYG_004-44b>¶
兊　黄裳建元病得在身福佑洋溢封為齊君賈市無¶
　門富貴多飱¶
渙　齊東郭廬嬪於洛都俊良美好利得萬倍¶
節　安牀厚褥不得失宿棄我嘉宴困於南國投杼之¶
　憂不成禍災¶
中孚　内崩身傷中亂無恒雖有美粟不得其食¶
小過　出門逢患與禍為怨更有挐刺傷我指端¶
既濟　出入節持南北無憂行者即至在外歸來¶
<pb:KR3g0029_WYG_004-45a>¶
未濟　公孫駕車載遊東齊延陵説産遺季紵衣¶
　　漸之第五十三¶
漸　别離分散長子從軍稚叔就賊寡老獨安莫為種¶
　𤓰¶
乾　旦種榖豆暮成藿羮心之所願志快意惬¶
坤　牡飛門啟憂患大解不為身禍¶
屯　東山西山各自止安雖相登望竟未同堂(姤之/坤艮)¶
蒙　衆鳥所翔中有大怪九身無頭魂驚魄去不可以¶
<pb:KR3g0029_WYG_004-45b>¶
　居(震之/蒙)¶
需　交侵如亂民無聊賴追我濟西狄人便殫¶
訟　麟鳳所翔國無咎殃賈市十倍復歸惠鄉¶
師　鑿井求玉非卞氏宅身困名辱勞無所得¶
比　文山鴻豹肥腯多脂王孫獲願載福巍巍¶
小畜　周成之隆刑措除凶太宰費祐君子作仁¶
履　珪璧琮璋執䞇見王百里甯戚應聘齊秦(需之井/否之訟)¶
泰　穿空漏弊破桴殘缺陶弗能治瓦甓不鑿¶
<pb:KR3g0029_WYG_004-46a>¶
否　鴻飛循陸公出不復伯氏客宿(損之/蹇)¶
同人　蝦蟇羣聚從天請雨雲雷連集應時輒下得其¶
　所願(大過/之升)¶
大有　先弱無子不能自理為民雖憂終不離咎管子¶
　治國侯伯賔服乘輿八百尊我桓德¶
謙　摇梅折枝與母别離絶不相知¶
豫　盛中不絶衰老復拙盈滿减虧瘯&KR0146;腯肥鄭昭失¶
　國重耳興起(一云盛去必衰羸去却/肥鄭昭失國重耳得時)¶
<pb:KR3g0029_WYG_004-46b>¶
隨　聞虎入邑心欲逃匿走據陽德不見霍叔絶無憂¶
　慝¶
蠱　隨時逐便不失利門多獲得福富於封君¶
臨　禹作神鼎伯益衒指斧斤既折憧立獨倚賣市不¶
　售枯槁為禍¶
觀　春鴻飛東以馬貨金利得十倍重載歸鄉¶
噬嗑　金齒鐵牙壽考宜家年嵗有餘貪利者得雖憂¶
　无咎¶
<pb:KR3g0029_WYG_004-47a>¶
賁　膏澤沐浴洗去汚辱振除災咎更與壽福(浴一/作德)¶
剝　履堦登墀髙升峻巍福禄洋溢依天之威¶
復　坤厚地德庶物蕃息平康正直以綏大福¶
无妄　絶域異路多所畏惡使我驚惶思吾故處¶
大畜　襁褓孩㓜冠𢃄成家出門如賔父母何憂(遯之/恒)¶
頤　一尋百節綢繆相結其指詰屈不能解脱¶
大過　鷹鸇獵食雉兎困極逃走見尾為人所賊¶
坎　危坐至暮請求不得膏澤不降政戾民忒¶
<pb:KR3g0029_WYG_004-47b>¶
離　剛柔相呼二姓為家霜降既同惠我以仁¶
咸　慈母念子饗賜德士蠻夷來服國人懽喜¶
恒　良夫孔姬負悝登臺欒季不扶衞輒走逃¶
遯　子長忠直季氏為賊禍及無嗣司馬失福¶
大壯　節慶之德不涉亂國雖昧無光民受大福¶
晉　驅羊南行與福相逢狼驚我馬虎盜我子悲恨自¶
　咎¶
明夷　尼父孔丘善釣鯉魚羅網一舉獲利萬頭富我¶
<pb:KR3g0029_WYG_004-48a>¶
　家居¶
家人　本根不用華葉落去更為孤嫗¶
睽　設罟捕魚反得居諸負困竭忠伍氏夷誅¶
蹇　敏㨗亟疾如猿集木彤弓雖調終不能獲¶
解　冠帶南行與福相期邀於嘉國拜位逢時¶
損　年豐嵗熟政仁民樂禄入獲福¶
益　築闕石巔立基水源疾病不安老孤無隣¶
夬　逐狐東山水遏我前深不可涉失利後還(蒙之蠱/姤之㢲)¶
<pb:KR3g0029_WYG_004-48b>¶
　(艮之/臨)¶
姤　麟子鳳雛生長嘉國和氣所居康樂温仁邦多聖¶
　人¶
萃　西行求玉莫得卞璞反得凶惡使我驚惑¶
升　心狂志悖聽視聾盲正命無常下民多孽¶
困　髙國少子才略美好求我長女賤薄不與反得醜¶
　惡後乃大悔(噬嗑/之夬)¶
井　逶迤髙源家伯妄施亂其在官¶
<pb:KR3g0029_WYG_004-49a>¶
革　謝恩拜德東歸吾國歡樂有福¶
鼎　鷄鳴同舉思配無家執佩持鳬莫使致之¶
震　凶重憂慮身受誅罪神不能解¶
艮　虎豹熊羆遊戲山谷仁賢君子得其所欲(謙之/中孚)¶
歸妹　海隅遼右福禄所至柔嘉蒙祉尤夷何咎¶
豐　華首之山仙道所遊利以居止長無咎憂(謙之/井)¶
旅　甲乙戊庚隨時轉行不失常節萌芽律屈咸逹生¶
　出各順其類(歸妹之/同人)¶
<pb:KR3g0029_WYG_004-49b>¶
㢲　跂躓未起失利後市不得鹿子¶
兊　惟恃自負不志於下血從地出誅罰失理¶
渙　江河淮海天之都市商人受福國家饒有¶
節　節情省慾賦歛有度家給人足且貴且富¶
中孚　牝馬鳴呴求呼其潦雲雨大會流成河海¶
小過　日月之塗所行必到無有患故¶
既濟　乘風而舉與飛鳥俱一舉千里見吾愛母(明夷/之鼎)¶
未濟　隂配陽事卧木反立君子攸行䘮其官職¶
<pb:KR3g0029_WYG_004-50a>¶
　　歸妹之第五十四¶
歸妹　堅氷黄鳥常悲哀鳴不見甘粒但歡藜荆數驚¶
　鷙鳥為我心憂¶
乾　荆木冬生司冦緩刑威權在下國亂且傾¶
坤　喘牛傷暑弗能耕畆草萊不闢年嵗無有¶
屯　魚欲負流衆不同心至德潛伏¶
蒙　春耕有息秋入利福獻豜大豭以樂成功¶
需　生有聖德上配太極皇靈建中授我以福(家人/之需)¶
<pb:KR3g0029_WYG_004-50b>¶
訟　右撫琴頭左手援帶凶訟不已相與相戾失利而¶
　歸¶
師　炙魚拈斗隂倚碩䑕舌不思味譏發為祟笮不得¶
　去¶
比　申酉説服牛馬休息君子以安勞者得懽¶
小畜　堯門尹爵聖德增益使民不疲安無怵惕¶
履　孤公寡婦獨宿悲苦目張耳鳴莫與笑語(訟之/歸妹)¶
泰　外得好畜相與嫁娶仁賢集聚諮詢厥事傾奪我¶
<pb:KR3g0029_WYG_004-51a>¶
　城使家不寧¶
否　煎砂盛暑鮮有不朽去河三里敗我利市老手育¶
　馬去之何悔¶
同人　甲乙戊庚隨時轉行不失常節萌芽律屈咸逹¶
　出生各樂其類(漸之/旅)¶
大有　依宵夜遊與君相遭除解煩惑使心不憂¶
謙　無有絶明巧言為讒覆白汚玉顔叔哀音¶
豫　逐利三年利走如神展轉東西如鳥避丸¶
<pb:KR3g0029_WYG_004-51b>¶
隨　隄防壊決河水泛溢傷害稼穡民流去室君孤獨¶
　宿没溺我邑¶
蠱　隂陽隔塞許嫁不答旄丘新臺悔往歎息(晉之/无妄)¶
臨　伯夷叔齊貞廉之師以德防患憂禍不存(泰之乾/革之否)¶
　(比之/剝)¶
觀　陽為狂悖拔劍自傷為身生殃(明夷/之井)¶
噬嗑　進士為官不苦服田獲壽保年¶
賁　耕石不生弃禮無名縫衣失針襦袴弗成¶
<pb:KR3g0029_WYG_004-52a>¶
剝　靈龜陸處一旦失所伊子復耕桀亂無輔¶
復　室當原口漂溺為海財産殫盡衣食無有¶
无妄　鷄方啄粟為狐所逐走不得食惶懼喘息¶
大畜　家在海隅繞旋深流豈敢憚行無木以趨¶
頤　他山之錯與璆為仇來攻吾城傷我肌膚國家騷¶
　憂(明夷/之井)¶
大過　弊鏡無光不見文章少女不嫁棄於其公¶
坎　大蛇巨魚相輔殺之君臣隔塞郭公失廬¶
<pb:KR3g0029_WYG_004-52b>¶
離　絶世無嗣福禄不存精神渙散離其躬身¶
咸　文君之德養人致福年無胎夭國富民寶憂者之¶
　望曾參盜息¶
恒　合歡之國喜為我福東岳南山朝濟成恩¶
遯　憂人之患履悖易顔為身禍殘率身自守與喜相¶
　抱長子成考封受福祐¶
大壯　太公避紂七十隠處卒逢聖文為王室輔(明夷/之坤)¶
晉　江漢上流政逆民憂隂代其陽雌為雄公¶
<pb:KR3g0029_WYG_004-53a>¶
明夷　縮縮亂絲舉手為災越畆逐兎濡其衣袴¶
家人　臭彘腐木與狼相輔亡夫失子憂及父母¶
睽　刲羊不當女執空筐兎跛鹿踦縁山墜墮讒佞亂¶
　作¶
蹇　拔劍傷手見敵不喜良臣無佐困憂為咎¶
解　三羖五䍧相隨俱行迷入空澤循入直北經涉六¶
　駁為德傷敗¶
損　爭鷄失羊亡其金囊利得不長陳蔡之患賴楚以¶
<pb:KR3g0029_WYG_004-53b>¶
　安(恒之/夬)¶
益　三灑負衡南取芷香秋蘭芬馥盈滿神匱利我仲¶
　季¶
夬　孟春己丑哀呼仲父明德訖終亂虐滋起¶
姤　履不容足南山多葉家有芝蘭乃無病疾(葉一/作草)¶
萃　三足無頭弗知所之心在精傷莫使為明不見日¶
　光¶
升　戴堯扶禹從喬彭祖西過王母道路夷易無敢難¶
<pb:KR3g0029_WYG_004-54a>¶
　者(師之/離)¶
困　式㣲式㣲憂禍相半隔以巖山室家分散¶
井　靈龜陸處一旦失所伊子復耕桀亂無輔¶
革　仁德覆洽恩及異域澤及殊方禍災隠伏蠶不作¶
　室寒無所得¶
鼎　夏麥&KR1855;&KR1855;霜擊其芒疾君敗國使年夭傷¶
震　火雖熾在吾後冦雖多在吾右身安吉不危殆(震/之)¶
　(歸妹大/有之需)¶
<pb:KR3g0029_WYG_004-54b>¶
艮　遼逺絶路客宿多悔頑嚚相聚生我畏惡(明夷之/小畜)¶
漸　懸懸南海去家萬里飛兎褭駿一日見母除我憂¶
　悔¶
豐　困而後通難厄不窮終得其願姬姜相從¶
旅　西賈巴蜀寒雪已没欲前不得還反空室¶
㢲　作新初陵爛焰難登三駒推車躓頓傷頤¶
兊　延頸望酒不入我口深目自苦利得無有幽人悦¶
　喜¶
<pb:KR3g0029_WYG_004-55a>¶
渙　仲春孟夏和氣所舎生我喜福國無殘賊¶
節　張網捕鳩兎離其災雌雄俱得為罝所賊(離當/作罹)¶
中孚　三人俱行一人言北伯仲欲南少叔不得中欲¶
　分道爭鬭相賊¶
小過　然諾不行欺紿誤人使我露宿夜歸温室神怒¶
　不直鬼擊其目欲求福利適反自賊(恒之/觀)¶
既濟　陳辭逹誠使安不傾增禄益壽以成功名(明夷/之晉)¶
未濟　火燒公牀家破滅亡然得安昌先憂後䘮¶
<pb:KR3g0029_WYG_004-55b>¶
　　豐之第五十五¶
豐　情懦行賈徑涉山阻與狄為市不憂危殆利得十¶
　倍¶
乾　鼎足承德嘉謀生福為王間庭得心所欲(晉之/大壯)¶
坤　曳綸江海釣魴與鯉王孫列俎以饗仲友¶
屯　東山臯落叛逆不服興師征討恭子敗覆¶
蒙　千里騂駒為王服車嘉其驪榮君子有成¶
需　三龍北行道逢六狼莫宿中澤為禍所傷¶
<pb:KR3g0029_WYG_004-56a>¶
訟　天災所遊凶不可居轉徙獲福留止危憂¶
師　狐狸雉兎畏人逃去分走竄匿不知所處(益之解/睽之大)¶
　(有/)¶
比　雨師娶婦黄巖季子成禮既婚相呼南上膏潤下¶
　土年嵗大有(損之益井之坤恒/之晉本卦之大過)¶
小畜　外棲野䑕與雉為伍瘡痍不息即去其室¶
履　天命絶後孤傷無主彷徨兩社獨不得酒¶
泰　鵠思其雄欲隨鳳東順理羽翼出次日中傾流北¶
<pb:KR3g0029_WYG_004-56b>¶
　邑反復其室(明夷之益需/之離益之觀)¶
否　蜲蛇九子長尾不殆均明光澤燕自受福¶
同人　日走月步趨不同舎夫妻反目君主失國(小畜/之同)¶
　(人謙/之睽)¶
大有　定房户室括薪除毒文德淵府害不能賊(一作/宣房)¶
　(户室括/卿深毒)¶
謙　東齊郭廬嫁於洛都俊良美好多好讓主利得過¶
　倍¶
<pb:KR3g0029_WYG_004-57a>¶
豫　病篤難醫和不能治命期終訖下即蒿里(臨之/益)¶
隨　開郭聚業王迹所起姬德七百振以八子¶
蠱　豐年多儲河海饒魚商客善賈大國富有¶
臨　鵠求魚食過彼食邑繒加我頸繳挂羽翼欲飛不¶
　能為羿所得¶
觀　望城抱子見邑不殆公孫上堂文君悦喜¶
噬嗑　左指右麾邪侈靡靡執節無良靈君以亡¶
賁　日中為市各持所有交易資賄函珠懐寶心悦歡¶
<pb:KR3g0029_WYG_004-57b>¶
　喜(泰之/升)¶
剝　山没丘浮陸為水魚燕雀無廬¶
復　馬服長股宜行善市蒙祐諧偈獲利五倍(一作終日/在市詰朝)¶
　(獲利既享嘉/福得久乃幾)¶
无妄　三狸捕䑕遮遏前後死於國城不得脱走(離之/遯)¶
大畜　鬼舞國社嵗樂民喜臣禮於君子孝於父¶
頤　慈母望子遥思不已乆客外野我心悲苦¶
大過　雨師娶婦黄巖季子成禮既婚相呼南上膏潤¶
<pb:KR3g0029_WYG_004-58a>¶
　下土年嵗大有(損之益恒之晉井/之坤本卦之比)¶
坎　兩狗圍室相咬爭食枉矢西流射我暴國髙宗伐¶
　鬼三年乃服¶
離　早霜晚雪傷禾害麥損功棄力饑無可食(離之/蠱)¶
咸　腐臭何在青繩集聚變白為黒敗亂邦國君為臣¶
　逐失其寵光¶
恒　牽羊不前與心戾旋聞言不信誤紿丈人(一云言/語不富)¶
　(誤詒/丈人)¶
<pb:KR3g0029_WYG_004-58b>¶
遯　甘忍利害還相克敵商子酷刑鞅䘮厥身¶
大壯　刲羊不當血少無羮女執空筐不得桑根(隨之/艮)¶
晉　&KR2094;&KR2094;&KR0008;&KR0008;貧鬼相責無有歡怡一日九結(震之/既濟)¶
明夷　兩足四翼飛入嘉國寧我伯姊子母相得(賁之/同人)¶
家人　文山紫芝雍梁朱草生長和氣王以為寶公尸¶
　侑食福禄來處¶
睽　絶世遊魂福禄不存精神渙散離其躬身¶
蹇　北辰紫宫衣冠立中含𢎞建德常受大福¶
<pb:KR3g0029_WYG_004-59a>¶
解　伯蹇叔盲莫為守株失我衣裘代爾隂鄉(鼎之/離)¶
損　兩女共室心不聊食亂髮如蓬憂常在中(艮之/剝)¶
益　去辛就蓼毒愈酷甚避穽遇坑憂患日生¶
夬　初病終凶季為死䘮不見光明¶
姤　三鳥飛來自到逢時俱行先至多得大利(同人/之夬)¶
萃　鹿食山草不思邑里雖久无咎¶
升　羊腸九縈相摧併前止須王孫乃能上天(損之夬/履之師)¶
　(蠱之剝/臨之㢲)¶
<pb:KR3g0029_WYG_004-59b>¶
困　管仲遇桓得其願歡膠日殺糾振冠無憂笑戲不¶
　莊空言妄行(明夷/之旅)¶
井　桀跖並處民困愁苦旅行遲遲留連齊魯(復之/離)¶
革　魂孤無室銜損不食盜張氏饋見敵失肉¶
鼎　讒言亂國覆是為非伯竒乖離恭子憂哀(㢲之/觀)¶
震　衞侯東遊惑於少姬亡我考妣久迷不來(乾之升/旅之師)¶
艮　鷄鳴同興思配無家執佩持鳧莫使致之(漸之/鼎)¶
漸　義不勝情以欲自縈覬利危躬摧角折頸(坤之豐/復之坤)¶
<pb:KR3g0029_WYG_004-60a>¶
　(小過/之升)¶
歸妹　臣尊主卑權力日衰侵奪無光三家逐公(升之/㢲)¶
旅　叔仲善賈與喜為市不憂危殆利得十倍¶
㢲　六蛇奔走俱入茂草驚於長路畏懼啄口(井之兊/中孚之)¶
　(家/人)¶
兊　水壊我里東流為海鳧鼈讙囂不可安居(旅之/歸妹)¶
渙　飛不逺去卑厮内侍禄食未富(渙之/大畜)¶
節　隂變為陽女化為男治道大通君臣相承(屯之離/未濟之)¶
<pb:KR3g0029_WYG_004-60b>¶
　(夬渙/之旅)¶
中孚　踐履危難脱厄去患入福喜門見誨大君(震之/家人)¶
　(兊之/乾)¶
小過　網宻綱縮動益慼急困不得息¶
既濟　負牛上山力劣行難烈風雨雪遮遏我前中道¶
　復還憂者得歡(同人之无妄訟/之剝旅之睽)¶
未濟　喁喁嘉草思降甘雨景風升上沾洽時澍生我¶
　禾稼¶
<pb:KR3g0029_WYG_004-61a>¶
　　旅之第五十六¶
旅　羅網四張鳥無所翔征伐困極饑渴不食(革之㤗/兊之小)¶
　(過/)¶
乾　寄生無根如過浮雲立本不固斯須落去更為枯¶
　樹(小畜/之蠱)¶
坤　人無定法綬降牛出蛇雄走趨陽不制隂宜其家¶
　困¶
屯　衆鳥所翔中有大怪九身無頭魂驚魄去不可以¶
<pb:KR3g0029_WYG_004-61b>¶
　居(漸之/蒙)¶
蒙　封豕溝瀆灌潰國邑人宿口中民多病疾¶
需　奮翅鼓翼翺翔外國逍遥徙倚來歸温室(損之/觀)¶
訟　秋蠶不成冬種不生設王逆理棄其寵名¶
師　衞侯東遊惑於少姬亡我考妣久迷不來(乾之升/豐之震)¶
比　鳥會雀合與惡相得鴟鴞相酬為心所賊¶
小畜　鳴鷄無距與雀格鬬翅折目盲為仇所傷¶
履　木生内蠧上下相賊禍亂我國¶
<pb:KR3g0029_WYG_004-62a>¶
泰　延陵適魯觀樂太史車鄰白顛知秦興起卒兼其¶
　國一統為主(坎之剝大/畜之離)¶
否　輔相之好無有休息時行雲集所在遇福¶
同人　牀傾簀折屋漏垣缺季姬不惬¶
大有　東入海口循流北走一髙一下五邑失主七夜¶
　六日死於水浦(睽之/蹇)¶
謙　羣虎入邑求索肉食大人守禦君失其國¶
豫　四亂不安東西為患退身止足無出邦域乃得完¶
<pb:KR3g0029_WYG_004-62b>¶
　全賴其生福(大有/之睽)¶
隨　叔肸抱寃祁子自邑乘遽解患羊舌以免賴其生¶
　全(蹇之/乾)¶
蠱　延頸望酒不入我口深目自苦利得無有(訟之益/履之萃)¶
臨　仁政之德參參日息成都就邑日受厥福(㢲之/屯)¶
觀　牽頭擊尾屈折幾死彫世無仁不知所歸(升之/大畜)¶
噬嗑　教羊逐兎使魚捕䑕任非其人費日無功(需之/噬嗑)¶
賁　生角有尾張孽制家排揚逐狐張氏易公憂禍重¶
<pb:KR3g0029_WYG_004-63a>¶
　凶¶
剝　去安就危墜陷井池破我玉螭¶
復　茹芝餌黄飡飲玉英與神流通長無憂凶(既濟/之蹇)¶
无妄　體重飛難未能越闗不離室垣(震之/鼎)¶
大畜　巢成樹折傷我彝器伯踒叔跌亡羊乃追¶
頤　六人俱行各遺其囊黄鵠失珠無以為明(賁之/噬嗑)¶
大過　播枝遷岐與母分離絶不相知(大有/之坤)¶
坎　迎福開户喜隨我後曹伯愷悌為宋國主¶
<pb:KR3g0029_WYG_004-63b>¶
離　既癡且狂兩目又盲箕踞坐喑名為無用¶
咸　金梁鐵柱十年牢固完全不腐聖人安處¶
恒　裹糗荷糧與跖相逢欲飛不得為網所獲¶
遯　彭生為妖暴龍作災盜堯衣裳聚跖荷兵青禽照¶
　夜三旦夷亡(鼎之遯/比之蒙)¶
大壯　褐夫老婦不能生子鰥寡居處¶
晉　鷦鷯竊脂巢於小枝摇動不安為風所吹内寒飄¶
　摇常憂殆危¶
<pb:KR3g0029_WYG_004-64a>¶
明夷　素車木輿不任負重王子出征憂疑為咎¶
家人　土陷四維安平不危利以居止保其玉女¶
睽　負牛上山力劣行難烈風雨雪遮遏我前中道復¶
　還(訟之/剝)¶
蹇　金城鐡郭上下同力政平民親冦不敢賊¶
解　清潔淵塞為讒所言證訓詰情繫於枳温甘棠聽¶
　斷昭然蒙恩(師之/蠱)¶
損　臯陶聽理岐伯悦喜西登華道東歸无咎¶
<pb:KR3g0029_WYG_004-64b>¶
益　低頭竊視有所畏避行作不利酒酸魚敗衆莫貪¶
　嗜(鼎之/解)¶
夬　十雉百雛常與母俱抱鷄搏虎誰肯為娛¶
姤　髙阜山陵峻阤顛崩為國妖祥元后以薨¶
萃　六鷁退飛為襄敗祥陳師合戰左股疾傷遂以崩¶
　薨霸功不成(蹇之/蠱)¶
升　異國殊俗情不相得金木為仇酋賊擅役(家人之/未濟)¶
困　鴉噪庭中以戒災凶重門擊柝儕憂暴客¶
<pb:KR3g0029_WYG_004-65a>¶
井　慈母赤子享賜得士獲夷服除以安王家側陋逢¶
　時(除疑/作徐)¶
革　迹造惡人使德不通炎旱為殃年榖大傷(迹造作/遷延坤)¶
　(之大/有)¶
鼎　躬履孔德以帶束帶文王燎獵呂尚獲福號稱太¶
　師封建齊國¶
震　征將止惡鼓鼙除賊慶仲奔莒子般獲福¶
艮　良夫淑女配合相保多孫壽子懽樂長久¶
<pb:KR3g0029_WYG_004-65b>¶
漸　逶迤四牡思念父母王事靡盬不得安處(渙之/復)¶
歸妹　水壊我里東流為海龜鼉讙囂不得安居(豐之/兊)¶
豐　束帛戔戔賻我盂空徴召送君處號易子¶
㢲　乾行大德覆贍六合嘔喣成熟使我福德¶
兊　秦併六國更相克賊獲惠質圉鄭被其咎¶
渙　晦昧昏㝠君無紀綱甲子成亂簡公䘮亡¶
節　三足無頭弗知所之心狂精傷莫使為明不見日¶
　光(小畜/之復)¶
<pb:KR3g0029_WYG_004-66a>¶
中孚　長夜短日隂為陽賊萬物空枯藏於北陸(夬之/明夷)¶
　(謙之/漸)¶
小過　依宵夜遊與君相遭除煩解惑使我無憂(無或/作先)¶
　(歸妹之/大有)¶
既濟　逐鹿南山知我入門隂陽和調國無災殘長子¶
　出逃須其仁君(逃一/作迎)¶
未濟　請騁作耳嗇不我與驅我父母¶
　　㢲之第五十七¶
<pb:KR3g0029_WYG_004-66b>¶
㢲　温山松栢常茂不落鸞鳳以芘得其歡樂(鼎之泰/需之坤)¶
　(否之/恒)¶
乾　采唐沬鄉要我桑中失信不會憂在鉤帶(无妄之/恒師之)¶
　(噬/嗑)¶
坤　有鳥飛來集于宫樹鳴聲畏惡主將出去(屯之/夬)¶
屯　仁政之德參參日息成都就邑日受厥福¶
蒙　他山之錯與璆為仇夾攻吾城傷我肌膚邦家騷¶
　憂(明夷/㢲蒙)¶
<pb:KR3g0029_WYG_004-67a>¶
需　齎貝贖狸不聽我辭繫於虎鬚牽不得來(震之咸/萃之蹇)¶
　(否之革/隨之師)¶
訟　一簧兩舌佞言諂語三姦成虎曾母投杼(師之/乾)¶
師　薄行搔尾逐雲涂水汚泥為陸下田宜稷¶
比　天門九重澤内難通明登到莫不見神公¶
小畜　闇昧不明耳聾不聰陷入深淵滅頂成凶(兊之/井)¶
履　霧露早霜日暗不明隂陽孽疾年榖大傷¶
泰　三階土廓德義明堂交讓往來享燕相承箕伯朝¶
<pb:KR3g0029_WYG_004-67b>¶
　王錫我𤣥黄¶
否　爭鷄失羊利得不長陳蔡之患賴楚以安¶
同人　天旱水涸枯槁無澤未有所獲¶
大有　陶朱白圭善賈息貲公子王孫富利不貧¶
謙　龜厭江海陸行不止自令枯槁失其都市憂悔无¶
　咎¶
豫　黄鳥採蓄既嫁不答念吾父兄思復邦國¶
隨　田䑕野雛意當欲逃拘制籠檻不得動摇(夬之謙/需之隨)¶
<pb:KR3g0029_WYG_004-68a>¶
蠱　平國不君夏氏作亂烏號竊發靈公殞命(既濟之/噬嗑臨)¶
　(之/晉)¶
臨　巨蛇大鰌戰於國郊上下閉塞君主走逃(剝之/艮)¶
觀　讒言亂國覆是為非伯竒留離恭子憂哀(豐之/鼎)¶
噬嗑　鬱映不明為隂所傷衆霧集聚共奪日光¶
賁　望城抱子見邑不殆公孫上堂大君歡喜¶
剝　三蟲為蠱剗迹無與勝母盜泉君子弗處(姤之觀/觀之困)¶
復　車馳人趨卷甲相求齊魯冦戰敗於犬丘(復之小/畜明夷)¶
<pb:KR3g0029_WYG_004-68b>¶
　(之/兊)¶
无妄　欲訪子車善相欺紿桓叔相迎不見所期¶
大畜　爭雉失羊亡其金囊利得不長陳蔡之患賴楚¶
　以安(歸妹/之損)¶
頤　嵗莫花落陽入隂室萬物伏匿利不可得¶
大過　晨風文翰大舉就温過我成邑羿無所得(大壯/之震)¶
　(小畜之革/大過之豫)¶
坎　持鵠抱子見蛇何咎室家俱在不失其所¶
<pb:KR3g0029_WYG_004-69a>¶
離　隠隠大雷霶霈為雨有女癡狂驚駭隣里¶
咸　無足斷跟居處不安凶惡為患(革之/蹇)¶
恒　破筐敝筥棄損於道不復為寶¶
遯　三鷄啄粟十雛從食饑鳶卒擊亡其兩叔(中孚之/頤作八)¶
　(雛從/食)¶
大壯　乘車七百以明文德踐土葵丘齊晉受福(兊之/剝)¶
晉　百足俱行相輔為强三聖翼事王室寵光(屯之履/晉之坤)¶
　(遯之復/井之履)¶
<pb:KR3g0029_WYG_004-69b>¶
明夷　典䇿法書藏在蘭臺雖遭潰亂獨不遇災(坤之/大畜)¶
　(大有之恒/中孚之恒)¶
家人　西誅不服恃强負力倍道奔敵師徒敗覆(益之/同人)¶
　(需之/屯)¶
睽　春陽生草夏長條肄萬物蕃滋充實益有(井之/㢲)¶
蹇　磝磽秃白不生黍稷無以供祭祗靈代祀¶
解　褰衣涉河澗流浚多幸賴舟子濟脱無他(坤之萃/蹇之師)¶
損　宜行賈市所求必倍載喜抱子與利為友(未濟之/益大過)¶
<pb:KR3g0029_WYG_004-70a>¶
　(之/恒)¶
益　兄征東燕弟伐遼西大克勝還封君河間¶
夬　初雖驚惶後乃無傷受其福慶相孝為王¶
姤　隨風乘龍與利相逢田獲三倍商旅有功憧憧之¶
　邑長安無他¶
萃　魚擾水濁冦圍吾邑城危不安驚恐狂惑¶
升　雖塞復通履危不凶保其明功以道立宗¶
困　坤厚地德庶物蕃植平康正直以綏大福(泰之解/賁之履)¶
<pb:KR3g0029_WYG_004-70b>¶
　(渙之解/漸之復)¶
井　山水暴怒壊梁折柱稽難行旅留連愁苦(咸之/豫)¶
革　使燕築室身不庇宿家無聊賴織我衣服¶
鼎　矢石所射襄公㾐據吳子巢門傷病不治¶
震　日月運行一寒一暑榮寵赫赫不可得保顛隕墜¶
　墮更為士伍(中孚/之晉)¶
艮　宫門悲鳴臣圍其君不得東西¶
漸　戴盆望天不見星辰顧小失大福逃墻外(賁之蒙/小過之)¶
<pb:KR3g0029_WYG_004-71a>¶
　(蠱/)¶
歸妹　天之所明禍不遇家反目相逐終得和美¶
豐　天隂霖雨塗行泥潦商人休止市無所有(革之睽/升之困)¶
　(夬之/大過)¶
旅　善門福喜增累盛熾日就有得宜其家國¶
兊　南山之楊華葉鏘鏘嘉樂君子為國寵光(革之/大有)¶
渙　畫龍頭頸文章未成甘言美語詭辭無名(升之蒙/蒙之噬)¶
　(嗑家人/之賁)¶
<pb:KR3g0029_WYG_004-71b>¶
節　嬰兒孩子未有知識彼童而角亂我政事¶
中孚　隂作大姦欲君勿言鴻鵠利口發其禍亂荆季¶
　懐憂張伯被患¶
小過　德之流行利之四鄉雨師灑道風伯逐殃巡狩¶
　封禪以告成功(萃之比/益之復)¶
既濟　禹將為君裝入崑崙稍進陽光登見温湯功德¶
　昭明¶
未濟　五岳四瀆含潤為德行不失理民賴恩福(恒之/井頤)¶
<pb:KR3g0029_WYG_004-72a>¶
　(之明夷/離之恒)¶
　　兊之第五十八¶
兊　班馬還師以息勞疲役夫嘉言入户見妻(觀之既/濟賁之)¶
　(蠱剝/之復)¶
乾　踐履厄難脱去危患入福喜門見誨大君(震之家/人豐之)¶
　(中/孚)¶
坤　子鉏執麟春秋作隂元聖將終尼父悲心(訟之同/人豫之)¶
　(大有革/之震)¶
<pb:KR3g0029_WYG_004-72b>¶
屯　夾河為婚期至無船婬心失望不見所歡(屯之/小畜)¶
蒙　天孫帝子與日月處光榮於世福禄繁祉(解之/臨)¶
需　三年爭妻相隨奔馳終日不食精氣勞疲(乾之大/畜坎之)¶
　(家人年/一作羊)¶
訟　禹召諸神會稽南山執玉萬國天下安寧(姤之臨/鼎之艮)¶
　(損之/旅)¶
師　早霜晚雪傷害禾麥損功棄力饑無所食(比之遯/豐之離)¶
　(需之/咸)¶
<pb:KR3g0029_WYG_004-73a>¶
比　嵩融持㦸杜伯荷弩降觀下國誅逐無道憂商之¶
　季失福逃走¶
小畜　生有聖德上配太極皇靈建中授我以福(家人/之需)¶
　(歸妹/之需)¶
履　下田陸黍萬華生齒大雨霖集波病漬腐¶
泰　子畏於匡困厄陳蔡明德不危竟克免害(渙之坎/大過之)¶
　(晉/)¶
否　有兩赤頭從五岳遊淫言無祐趨爾之丘俯伏聽¶
<pb:KR3g0029_WYG_004-73b>¶
　命不敢動摇¶
同人　當得自知不逢凶災衰來復興終得福來¶
大有　朽根枯樹華葉落去卒逢火焱隨風僵仆(屯之/坎噬)¶
　(嗑之否艮之/需夬之恒)¶
謙　葛生衍蔓絺綌為願家道篤厚父兄悦喜¶
豫　東行求玉反得弊石名曰無直字曰醜惡衆所賤¶
　薄(家人/之否)¶
隨　瞻白用弦駑孱恐怯任力隨身如蝟見鵲偃視怒¶
<pb:KR3g0029_WYG_004-74a>¶
　腸不敢拒格¶
蠱　瘡痍多病宋公危殆吳子巢門無命失所¶
臨　東山西岳㑹合俱食為吳從送以成恩福¶
觀　舞非其處失節多悔不合我意¶
噬嗑　南循汝水伐樹斬枝過時不遇惄如周飢¶
賁　公孫駕驪載遊東齊延陵説産遺季紵衣(艮之/未濟)¶
剝　乘輿八百以明文德踐土葵丘齊晉受福(㢲之/大壯)¶
復　雄處弱水雌在海邊别離將食哀悲於心¶
<pb:KR3g0029_WYG_004-74b>¶
无妄　結網得鮮受福安坐終無禍患¶
大畜　秋南春北隨時休息處和履中無有憂凶¶
頤　啟户閉門巡狩釋寃夏臺羑里湯文悦喜¶
大過　符左契右相與合屬乾坤利貞乳生六子長大¶
　成就夙言如母¶
坎　飢蠶作室絲多亂緒端不可得¶
離　東壁餘光數暗不明主母嫉妒亂我事業(革之謙/大壯之)¶
　(恒謙/之屯)¶
<pb:KR3g0029_WYG_004-75a>¶
咸　白茅&KR0008;酒靈巫拜禱神嗜飲食使君壽考¶
恒　范公陶朱巧賈貨資東之營丘易字子皮抱珠載¶
　金多得利歸¶
遯　三羖五䍧相隨俱行迷入空澤經涉虎廬循谷直¶
　北經涉六駁為所傷賊死於牙腹¶
大壯　雄鵠延頸欲飛入闗雨師灑道纎我袍裘車重¶
　難前侍者稽首¶
晉　中年蒙慶今嵗受福必有所得¶
<pb:KR3g0029_WYG_004-75b>¶
明夷　禄如周公建國洛東父子俱封(革之/明夷)¶
家人　安牀厚褥不得久宿棄我嘉讌困於東國投杼¶
　之憂不成禍災(家人之睽/艮之節)¶
睽　蓄積有餘糞土不居利有所得¶
蹇　心願所喜乃今逢時我得利福不離兵革(既濟/之復)¶
解　目不可合憂來搔足怵惕危懼去其邦族(萃之/睽)¶
損　福德之士懽悦日喜夷吾相桓三歸為臣賞流子¶
　孫¶
<pb:KR3g0029_WYG_004-76a>¶
益　夏姬附耳心聽悦喜利後博取¶
夬　叔迎兄弟遇巷在陽君子季姬並坐鼓簧(咸之/震)¶
姤　徙巢去家南遇白烏東西受福與喜相得¶
萃　舜登大禹石夷之野徵詣王庭拜治水土(乾之中/孚師之)¶
　(小/畜)¶
升　江河淮海天之都市商人受福國家富有¶
困　隠隠煩煩火燒山根下潤我隣獨不蒙恩(賁之/蹇)¶
井　闇昧不明耳聾不聰陷入深淵滅頂憂凶(㢲之/小畜)¶
<pb:KR3g0029_WYG_004-76b>¶
革　鳥鳴喈喈天火將下燔我館舎災及妃后(中/孚)¶
鼎　十雉百雛常與母俱抱虎搏鷄誰敢難者¶
震　營城洛邑周公所作世建三十年歴八百福祐盤¶
　結堅固不落(井之/升)¶
艮　三人俱行别離將食一身五心反復迷惑¶
漸　三虎搏狼力不相當如鷹格雉一擊破亡¶
歸妹　養虎畜狼還自賊傷年嵗息長疾君拜禱雖危¶
　不凶¶
<pb:KR3g0029_WYG_004-77a>¶
豐　後時失利不得所欲¶
旅　雉兎之東以野為場見鷹奔走死於谷口¶
㢲　秋蛇見穴不失其節夫人姜氏自齊復入¶
渙　鳥鳴巢端一呼三顛摇動東西危魄不安¶
節　命夭不遂死多為祟妻子啼喑早失其雄¶
中孚　茆屋結席崇我文德三辰斾旗家受行福¶
小過　羅網一張鳥無一翔征伐困極饑窮不食¶
既濟　天成地安積石為山潤給萬里人賴其歡¶
<pb:KR3g0029_WYG_004-77b>¶
未濟　銅人鐡柱暴露勞苦終月卒嵗無有休止¶
　　渙之第五十九¶
渙　望幸不到文章未就羊子逐兎犬踦不得(未濟之/兊謙之)¶
　(既/濟)¶
乾　焱風阻越車馳竭竭棄名追亡失其和節憂心惙¶
　惙(需之/小過)¶
坤　蛇得澤草不憂危殆¶
屯　兩犬爭鬭股瘡無處不成仇讐行解却去¶
<pb:KR3g0029_WYG_004-78a>¶
蒙　因禍受福喜盈其室求事皆得¶
需　江有寶珠海多大魚亟行疾去可以得財(節之/中孚)¶
訟　三牛生狗以戌為母荆夷上侵伯姬出走(坤之震/否之姤)¶
　(需之訟/賁之復)¶
師　安息康居異國穹廬非吾習俗使伯憂惑¶
比　行觸天綱馬死車傷身無聊賴困窮乏糧¶
小畜　裸裎逐狐為人觀笑牝鷄司晨主母亂門(大有/之咸)¶
履　為季求婦家在東海水長無舡不見所歡(屯之/蹇)¶
<pb:KR3g0029_WYG_004-78b>¶
泰　男女合室二姓同食婚姻孔云宜我多孫¶
否　天門帝室黄帝所直藩屏周衞不可得入常安長¶
　在終無禍患¶
同人　齎金觀市欲置騮子猾偷竊發盜我黄寶¶
大有　三思俱行欲歸故鄉望邑入門拜見家親¶
謙　娶於姜女駕迎新婦少齊在門夫子悦喜¶
豫　伯仲旅行南求大䍧孟長痛足倩季負囊栁下之¶
　貞不失我邦¶
<pb:KR3g0029_WYG_004-79a>¶
隨　潔身白齒衰老復起多孫衆子宜利姑舅¶
蠱　獨宿深夜嫫母畏晝平王逐建荆子憂懼¶
臨　追亡逐北呼還㓜叔至山而得復歸其室(未濟之/大過需)¶
　(之/渙)¶
觀　鳥飛無翼兎走折足雖欲㑹同未得其功¶
噬嗑　抱空握虚鴞驚我雛利出不成(離之/家人)¶
賁　山作大池陸地為海各得其所¶
剝　為虎所囓太山之陽衆多從者莫敢救藏¶
<pb:KR3g0029_WYG_004-79b>¶
復　逶迤四牡思歸念母王事靡盬不得安處(旅之/漸)¶
无妄　獼猴所言語無成全誤我白馬使口不至(一作/使乾)¶
　(口/來)¶
大畜　飛不逺去卑厮内侍禄養未富(豐之/渙)¶
頤　大尾細腰重不可摇隂權制國平子逐昭¶
大過　旦生夕死名曰嬰鬼不可得祀(小畜之升未濟/之乾震之坤)¶
坎　子畏於匡困於陳蔡明德不危竟免厄害(兊之泰/大過之)¶
　(晉坤/之鼎)¶
<pb:KR3g0029_WYG_004-80a>¶
離　畏昏?處候時昭朗卒逢白日為世榮主¶
咸　白鳥銜餌鳴呼其子旋枝張翅來從其母(晉之/震)¶
恒　宮商角徵五音和起君臣父子弟順有序唐虞襲¶
　德國無災咎¶
遯　季姬踟蹰望孟城隅終日至暮不見齊侯(豫之/㢲)¶
大壯　鬼哭於社悲傷無後甲子昧爽殷人絶祀(大過/之坤)¶
晉　天之所予福禄常在不憂危殆(小畜之遯損/之遯臨之復)¶
明夷　比目附翼相待為福姜氏季女與君合德(節之/隨)¶
<pb:KR3g0029_WYG_004-80b>¶
家人　翕翕&KR1985;&KR1985;稍崩墜顛滅其令名長没不全(泰之/謙否)¶
　(之離益/之坎)¶
睽　折葉蔽目不見雉叔三足飛鳥逺去家室(師之/家人)¶
蹇　羊腸九縈相催稍前止須王孫乃能上天(豐之升/履之師)¶
　(蠱之剝/損之屯)¶
解　坤厚地德庶物蕃息平康正直以綏大福(泰之解/㢲之困)¶
　(賁之/履)¶
損　有莘外野不逢堯主復歸窮處心勞志苦¶
<pb:KR3g0029_WYG_004-81a>¶
益　咠長景行來觀柘桑止伯自喜都叔允臧¶
夬　周師伐紂戰于牧野甲子平旦天下喜悦(謙之噬/嗑節之)¶
　(升/)¶
姤　踰江求橘并得大栗烹羊食豕飲食歌笑¶
萃　敝笱在梁魴逸不禁漁父勞苦口燋喉乾虚空無¶
　有(遯之/大過)¶
升　生有隂孽制家非陽遂受還作張氏易休憂禍重¶
　凶¶
<pb:KR3g0029_WYG_004-81b>¶
困　絶域異路多有怪惡使我驚懼思我故處¶
井　迷行失道不得馬牛伯賈逃亡市没無有¶
革　雌鸑生鵰神異興起乘雲龍騰民戴為父¶
鼎　疊疊纍纍如岐之室畜一息十古公治邑(恒之/小過)¶
震　瘡瘍疥瘙孝婦不省君多疣贅四時作災¶
艮　羊頭兎足羸痩少肉漏囊敗粟利無所得(剝之恒/既濟之)¶
　(訟/)¶
漸　孽蔑徙靡空無誰是言季不明樂減少解¶
<pb:KR3g0029_WYG_004-82a>¶
歸妹　妹貌親熟敗君正色作事不成自為心賊¶
豐　四馬共轅東上泰山騂驪同力無有重艱與君笑¶
　言(剥之/解)¶
旅　隂變為陽女化為男治道得通君臣相衞(豐之節/未濟之)¶
　(夬屯/之離)¶
㢲　南國少子才略美好求我長女賤薄不與反得醜¶
　惡後乃大悔(比之漸泰之/震漸之困)¶
兊　昭公失常季氏悖狂遜齊處野䘮其寵光(遯之/蠱)¶
<pb:KR3g0029_WYG_004-82b>¶
節　文山紫芝雍梁朱草生長和氣王以為寶公尸侑¶
　食福禄来處(同人之剝/豐之家人)¶
中孚　牽羊不前與心戾旋聞言不信誤紿丈人¶
小過　東山西山各自止安心雖相望竟不同堂(姤之/坤漸)¶
　(之屯中/孚之賁)¶
既濟　鹿求其子虎廬之里唐伯李耳貪不我許(隨之/否)¶
未濟　三虎上山更相跑哮心志不親如仇與怨(姤之/小過)¶
　　節之第六十¶
<pb:KR3g0029_WYG_004-83a>¶
節　海為水王聰聖且明百流歸德無有叛逆常饒優¶
　足不利攻玉所求弗得(末二句/疑衍)¶
乾　虎豹怒咆慎戒外憂上下俱騷士民無聊¶
坤　探巢得雛鳩鵲俱来使我心憂¶
屯　日望一食常恐不足禄命寡薄¶
蒙　良馬疾走千里一宿離逃他鄉誰能追復¶
需　鵲巢鳩城上下不親内外乖畔子走失願¶
訟　雲龍集㑹征討西戎招邊定衆誰敢當鋒¶
<pb:KR3g0029_WYG_004-83b>¶
師　春多膏澤夏潤優渥稼穡成熟畆獲百斛(臨之/明夷)¶
比　僮妾獨宿長女未室利無所得(豫之益蠱之/履乾之蒙)¶
小畜　四野不安東西為患退身止足無出邦域乃得¶
　全完賴其生福(觀之小過旅之/豫大有之睽)¶
履　長寧履福安我百榖嘉賔上堂與季同牀¶
泰　騏驥綠耳章明造父伯夙奉獻衰續厥緒佐文成¶
　霸為晉元輔¶
否　張陳嘉謀贊成漢都主歡民喜其樂休休(張良陳/平也)¶
<pb:KR3g0029_WYG_004-84a>¶
同人　大面長頭来解君憂遺吾福善與我嘉惠¶
大有　畏昏不行待旦昭明燎獵受福老賴其慶(夬之/損)¶
謙　伯去我東首髮如蓬長夜不寐輾轉空牀内懐惆¶
　悵憂摧肝腸(姤之/遯)¶
豫　朽條腐索不堪施用安靜候時以待親知¶
隨　比目四翼相倚為福姜氏季女與君合德(渙之/明夷)¶
蠱　履堦升墀登髙崔嵬福禄洋溢依天之威¶
臨　奢淫吝嗇神所不福靈祗憑怒鬼瞰其室¶
<pb:KR3g0029_WYG_004-84b>¶
觀　大步上車南到喜家送我狐裘與福載来(中孚之/泰未濟)¶
　(之/坤)¶
噬嗑　東行西步失次後合乾侯野井昭公失居與彼¶
　作期不覺至夜¶
賁　喜樂踴躍来迎歡客鵲巢百兩以成嘉福多獲利¶
　益¶
剝　非理所求誰肯相與往來不獲徒勞道路¶
復　北敵匈奴數侵邊境左袵為長國猶未慶¶
<pb:KR3g0029_WYG_004-85a>¶
无妄　續事康域鍼折不成嬰兒短舌説辭無名(一作/征不)¶
　(以理辭乃無名縱/獲臣子伯功不成)¶
大畜　景星明堂麟遊鳳翔仁施大行頌聲作興(豫之/節損)¶
　(之/坤)¶
頤　文明之世銷鋒鑄耜以道順昌百王不易(一作焚/膏銷鋒)¶
　(鑄壓危凶招来/文德君安其國)¶
大過　鳥飛無羽鷄鬭折距徒自長嗟誰肯為侶(一作/不順)¶
　(其德自/為凶咎)¶
<pb:KR3g0029_WYG_004-85b>¶
坎　羣隊虎狼嚙彼牛羊道路不通妨人害商¶
離　商伯沉醉庶兄奔逺遊女蕩夫仁德並孤¶
咸　三狸搏䑕路遏前後當此之時不能脱走¶
恒　陶叔孔圉不處亂國初雖未萌後受福慶¶
遯　奮翅鼓翼翺翔外國逍遥北域不入温室¶
大壯　德音孔博升在王室八極蒙祐受其福禄¶
晉　當變立權擿解患難渙然氷釋大國以安(升之/震)¶
明夷　羽動角甘雨續草木茂年嵗熟¶
<pb:KR3g0029_WYG_004-86a>¶
家人　天所佑助福來禍去君王何憂¶
睽　方喙廣口聖智仁厚釋解倒懸唐國大安(小畜之/噬嗑)¶
蹇　葛藟蒙棘華不得實讒佞亂政使恩壅塞(泰之蒙/蠱之明)¶
　(夷師之/中孚)¶
解　皇母多恩字養孝孫脱於襁褓成就為君¶
損　積水下溼北陸苦寒露宿多風君子傷心(睽之/㢲)¶
益　伯夷叔齊貞㢘之師以德防患憂禍不存(革之否/歸妹之)¶
　(臨中孚/之解)¶
<pb:KR3g0029_WYG_004-86b>¶
夬　一雌二雄子不得公亂我族類使吾心憒¶
姤　主安多福天禄所伏居之寵昌君子有光¶
萃　千嵗槐根身多斧瘢樹維枯屈枝葉不出¶
升　周師伐紂勝殷牧野甲子平旦天下大喜(謙之噬/嗑渙之)¶
　(夬/復)¶
困　日走月步趨不同舎夫妻反目主君失居(豐之同/人小畜)¶
　(之同人/豫之睽)¶
井　宣勞就力為王主國安土成稷天下蒙福¶
<pb:KR3g0029_WYG_004-87a>¶
革　諷德誦功美周盛隆奭旦輔成光濟冲人(明夷之/蒙益之)¶
　(升/)¶
鼎　三夜不寢憂來益甚戒以危懼棄其安居¶
震　思願所之乃今逢時洗濯故憂并其懽來(睽之/艮)¶
艮　噂噂懾懾夜行晝伏謀議我資來攻吾室空盡己¶
　財幾無所食¶
漸　騂牛亡子鳴於大野申後隂徵還歸其母説我除¶
　悔¶
<pb:KR3g0029_WYG_004-87b>¶
歸妹　王良善御伯樂知馬周旋步驟行中規矩止息¶
　有節延命壽考(遯之/豫)¶
豐　釋然逺咎避患革害田獲三狐以貝為寶¶
旅　仁獸所處國無凶咎市賈十倍復歸惠里¶
㢲　六目俱視各欲有志一言不同乖戾生訟¶
兊　傅説休明驂御四龍周徑萬里無有危凶¶
渙　伯仲叔季日暮寢寐醉醒失明䘮其貝囊卧拜道¶
　旁(謙之/蠱)¶
<pb:KR3g0029_WYG_004-88a>¶
中孚　江有寶珠海多大魚亟行疾至可以得財(渙之/需)¶
小過　逺視千里不見所視離婁之明無益於耳¶
既濟　弱足刖跟不利出門市賈無贏折亡為患(乾之/鼎)¶
未濟　利盡得媒時不我來鳴雌深步寡宿獨居¶
　　中孚之第六十一¶
中孚　鳥鳴喈喈天火將下燔我屋室災及妃后(兊之/革)¶
乾　黄虹之野賢君所在管仲為相國無災咎¶
坤　叔梁有名相與合齒乾坤利貞乳生六子長大成¶
<pb:KR3g0029_WYG_004-88b>¶
　就夙言如母¶
屯　蝗齧我稻驅不可去實穗無有但見空藁(豫之/師)¶
蒙　嬰兒求乳母歸其子黄麑悦喜¶
需　折葉蔽目不見稚叔失旅亡民逺去家室¶
訟　䍧羊羵首君子不飽年饑孔荒士民危殆¶
師　靈龜陸處盤桓失所伊子退耕桀亂無輔(歸妹之/井歸妹)¶
　(之/剥)¶
比　威約拘囚為人所誣臯陶平理幾得脱免¶
<pb:KR3g0029_WYG_004-89a>¶
小畜　烏升鵲舉照臨東海尨降庭堅為陶叔後封於¶
　蓼丘福履綏厚(謙之頤需之/大畜觀之頤)¶
履　四目相視稍延同執日昳之後見吾伯姊(益之/需)¶
泰　大步上車南至喜家送我狐裘與福載來(節之觀/未濟之)¶
　(坤/)¶
否　穿都相合未敢面見媒妁無良使我不鄉¶
同人　鴻飛遵陸公母不復伯氏客宿(剥之/井)¶
大有　代戍失期患至無聊懼以發難為我開基邦國¶
<pb:KR3g0029_WYG_004-89b>¶
　憂愁¶
謙　伯氏爭言戰於龍門搆怨結禍三世不安¶
豫　周政養賊背生人足陸行不安國危為患¶
隨　蜩螗歡喜草木嘉茂百果蕃生日益富有(謙之/解)¶
蠱　薄災暴虎風吹雲却欲上不得復歸其宅¶
臨　乘騮駕驪遊至東齊遭遇行旅送我以貨厚得利¶
　歸¶
觀　鳳生十子同巢共乳歡悦相保¶
<pb:KR3g0029_WYG_004-90a>¶
噬嗑　桃雀竊脂巢於小枝動摇不安為風所吹心寒¶
　慄摇常憂殆危(損之/渙)¶
賁　東山西山各自止安雖相登望不得同堂(姤之坤/漸之屯)¶
　(渙之/小過)¶
剝　匍匐出走驚懼皇恐白虎生孫蓐收在後¶
復　重弋射隼不知所定質疑蓍龜告以肥牡明神答¶
　報宜利止居¶
无妄　開門内福喜至我側加以善祥為吾家宅宮城¶
<pb:KR3g0029_WYG_004-90b>¶
　洛邑以昭文德¶
大畜　鳥飛狐鳴國亂不寧下强上弱為隂所刑¶
頤　三鷄啄粟八雛從食飢鷹卒擊失亡兩叔¶
大過　歎息不悦憂逆中出䘮我金罌无妄失位¶
坎　剛柔相呼二姓為家霜降既同惠我以仁(家人之/損漸之)¶
　(離/)¶
離　送我季女至於蕩道齊子旦夕留連乆處¶
咸　低頭竊視有所畏避行作不利酒酸魚敗衆莫貪¶
<pb:KR3g0029_WYG_004-91a>¶
　嗜(鼎之/解)¶
恒　典策法書藏在蘭臺雖遭亂潰獨不遇災(㢲之明/夷坤之)¶
　(大畜大/有之恒)¶
遯　旦醉病酒暮即瘳愈獨不及咎¶
大壯　畫龍頭頸文章未成甘言美語説辭不名(升之/蒙蒙)¶
　(之噬嗑家/人之賁)¶
晉　日月運行一寒一暑榮光赫赫不可得保顛躓殞¶
　墜更為士伍(㢲之/震)¶
<pb:KR3g0029_WYG_004-91b>¶
明夷　爭利王市朝多君子蘇氏六國獲其榮寵¶
家人　六蛇奔走俱入茂草驚於長塗畏懼啄口(井之/兊豐)¶
　(之/兊)¶
睽　懸貆素餐食非其任失輿剝廬休坐徙居(頤之/益)¶
蹇　歡欣九子俱見大喜攜提福至王孫是富¶
解　伯夷叔齊貞廉之師以德防患憂禍不存(革之否/歸妹之)¶
　(臨節/之益)¶
損　雄聖伏名人匿麟驚走鳳飛北亂潰未息(否之大/過剝之)¶
<pb:KR3g0029_WYG_004-92a>¶
　(臨/)¶
益　久鰥無偶思配織女求其非望自令寡處¶
夬　破亡之國天所不福難以止息¶
姤　老慵多欲弊政為賊阿房驪山子嬰失國¶
萃　三羖六䍧相隨俱行迷入空澤經涉虎廬為所傷¶
　賊死於牙腹¶
升　噬囁&KR1744;嚾昧㝠相搏多言少實語無成事(明夷之/豫謙之)¶
　(乾/)¶
<pb:KR3g0029_WYG_004-92b>¶
困　舞陽漸離擊筑善歌慕丹之義為燕荆軻隂謀不¶
　遂霍目死亡功名何施¶
井　尹氏伯竒父子分離無罪被辜長舌為災¶
革　五精亂行政逆皇恩湯武赫怒天伐利域¶
鼎　西歴玉山東入玉門登上福堂飲萬嵗漿¶
震　行觸忌諱與司命忤執囚束縛拘制於吏迷人有¶
　喜¶
艮　機父不賢朝多讒臣君失其政保我久貧¶
<pb:KR3g0029_WYG_004-93a>¶
漸　三人俱行北求大䍧孟長病足倩季負囊栁下之¶
　貞不失我邦¶
歸妹　鵠思其雄欲隨鳳東順理羽翼出次日中雖留¶
　比邑復歸其室(益之觀需之/離豐之泰)¶
豐　常德自如不逢禍災(如一/作加)¶
旅　白鵠遊望君子以寧履德不愆福禄來成¶
㢲　膚敏之德發憤忘食虜豹擒説為王得福(大有/之困)¶
兊　百足俱行相輔為强三聖翼事王室寵光國富民¶
<pb:KR3g0029_WYG_004-93b>¶
　康(屯之/履)¶
渙　生不逢時困且多憂年老衰極中心悲愁¶
節　出門蹉跌看道後旅買羊逸亡所謂逃走空手握¶
　拳坐狼為咎¶
小過　牧羊稻田聞虎喧讙畏懼惕息終無禍患(隨之/漸井)¶
　(之否剥/之損)¶
既濟　龍潛鳳池箕子變服隂孽萌作¶
未濟　國無比隣相與爭强紛紛凶凶天下擾攘¶
<pb:KR3g0029_WYG_004-94a>¶
　　小過之第六十二¶
小過　初雖驚惶後反無傷受其福慶永永其祥¶
乾　積德累仁靈祐順信福祉日增¶
坤　謹慎重言不幸遭患周召述職脱免牢門¶
屯　鳥飛鼓翼喜樂堯德虞夏著功要荒賔服¶
蒙　牙蘖生齒室堂啟户幽人利貞鼓翼起舞¶
需　使伯東求拒不肯行與叔爭訟更相毁傷¶
訟　手足易處頭尾顛倒公為雌嫗亂其蠶織¶
<pb:KR3g0029_WYG_004-94b>¶
師　匠卿操斧豫章危殆袍衣既剝禄命訖已¶
比　天女踞牀不成文章南箕無舌飯多砂糠虐衆盜¶
　名雌雄折頸(大畜/之益)¶
小畜　大椎破轂長舌亂國墻茨之言三世不安¶
履　銜命辱使不堪厥事中墜落去更為負載¶
泰　三蛇共室同類相得甘露時降生我百榖¶
否　衣繡夜遊與君相逢除患解惑使君不憂¶
同人　被髮獸心難與為隣來如風雨去如絶弦為狼¶
<pb:KR3g0029_WYG_004-95a>¶
　所殘¶
大有　剛柔相呼二姓為家霜降既同惠我以仁(家人/之損)¶
　(中孚之坎/漸之離)¶
謙　牛耳聾瞶不曉聲味委以鼎俎治亂潰潰¶
豫　低頭竊視有所畏避行旅不利酒酸魚餒衆莫貪¶
　嗜(鼎之/解)¶
隨　雨師娶婦黄巖季子成禮既婚相呼南上膏我下¶
　土年嵗大有(否之坤恒之晉豐/之比豐之大過)¶
<pb:KR3g0029_WYG_004-95b>¶
蠱　戴盆望天不見星辰顧小失大遁逃墻外(賁之蒙/㢲之漸)¶
　(益之/中孚)¶
臨　二人輦車徙去其家井沸釡鳴不可以居¶
觀　攘臂反肘怒不可止狼戾腹心無與為市¶
噬嗑　湯火之憂轉解喜來¶
賁　忠信輔成王政不傾公劉肇基文武綏之¶
剝　登髙折木頓躓蹈險車傾馬疲叔伯嗟嘘¶
復　桑方隕落黄葉敗散失勢傾側如無所立¶
<pb:KR3g0029_WYG_004-96a>¶
无妄　鸞鳳翺翔集于家國念我伯姊與母相得¶
大畜　隂淫所居盈溢過度傷害禾稼¶
頤　霄㝠髙山道險峻難王孫罷極困於阪間¶
大過　和璧隋珠為火所燒㝠昧失明奪精無光棄於¶
　道傍¶
坎　虞君好田惠我老親恭承宗廟長愠不去復我内¶
　事¶
離　爪牙之士怨毒祈父轉憂與己傷不及母(謙之/歸妹)¶
<pb:KR3g0029_WYG_004-96b>¶
咸　倉盈庾億宜稼黍稷年嵗有息¶
恒　窻牖户傍通利明光賢智輔聖仁德大行家給人¶
　足海内殷昌(大畜/之升)¶
遯　忉忉之患凶重與薦為虎所吞¶
大壯　水無魚滋陸為海涯君子失居小人相攜¶
晉　九疑鬱林沮溼不中鸞鳳所惡君子攸去(无妄/之㢲)¶
明夷　六翮泛飛走歸不及脱歸王室上其騂特¶
家人　不直莊公與我爭訟媒伯無禮自令壅塞¶
<pb:KR3g0029_WYG_004-97a>¶
睽　倉庚多億宋公危殆吳子巢門殞命失所(庚一/作庾)¶
蹇　失羊捕牛無損無憂¶
解　夏麥麩&KR1855;霜擊其芒疾君敗國使我誅傷(泰之/賁)¶
損　昧昧暗暗不知白黑風雨亂擾光明伏匿幽王失¶
　國¶
益　執斧破薪使媒求婦和合二姓親御飲酒色比毛¶
　嬙姑公説喜¶
夬　六疾生狂癡走妄行北入患門與禍為鄰¶
<pb:KR3g0029_WYG_004-97b>¶
姤　驅羊就羣狼不肯前慶季愎諫子之被患¶
萃　二人異路東趨西步十里之外不知相處¶
升　義不勝情以欲自營覩利為躬折角摧頸¶
困　騷騷擾擾不安其類疾在頸項凶危為憂¶
井　三河俱合水怒湧躍壊我王室民困於食¶
革　陽曜旱疾傷病稼穡農人無食¶
鼎　流浮出食載豢入屋釋轡繫馬西南廡下¶
震　門户之居可以止舎進士不殆安樂相保¶
<pb:KR3g0029_WYG_004-98a>¶
艮　過時不歸雌雄苦悲徘徊外國與母分離(咸之遯/豫之大)¶
　(壯/)¶
漸　中田有廬疆埸有𤓰獻進皇祖曾孫壽考¶
歸妹　失時無友覆家出走何如䘮狗¶
豐　反鼻岐頭二寡獨居¶
旅　衣裳顛倒為王來呼成就東周封受大福¶
㢲　飛不逺去還歸故處興事多悔¶
兊　含血走禽不曉五音匏巴鼓瑟不悦於心¶
<pb:KR3g0029_WYG_004-98b>¶
渙　求玉獲石非心所欲祝願不得¶
節　山崩谷絶大福盡歇涇渭失紀玉石既已¶
中孚　雜目懼怒不安其居散漫府藏無有利得¶
既濟　衆邪充側鳳凰折翼㣲子復北去其邦國¶
未濟　六月采芑征伐無道張仲叔季孝友飲酒(離之/坎)¶
　　既濟之第六十三¶
既濟　𤣥兔捐掌與足相視證訊詰問詿情自侶死誣¶
　難告口為身禍¶
<pb:KR3g0029_WYG_004-99a>¶
乾　游駒石門騄耳安全受福西隣歸隠玉泉¶
坤　陽春草生萬物風興君子所居禍災不到¶
屯　人無足法紱除牛出雄走羊驚不失其家¶
蒙　太山上奔變見太傲陳吾廢忽作為禍患¶
需　乘龍光土先暗後明燎獵大得太師以昌¶
訟　羊頭兎足羸痩少肉漏囊貯粟利無所得(渙之艮/剝之恒)¶
師　因禍受福喜盈其室螟蟲不作君無苛惑¶
比　舜升大禹石夷之野徵詣黄門拜治水土(乾之中/孚豫之)¶
<pb:KR3g0029_WYG_004-99b>¶
　(小畜兊/之萃)¶
小畜　烏子鵲雛常與母居顧類羣聚不離其巢¶
履　夷羿所射發輒有獲矰加蒼鷹雙鳥俱得¶
泰　晨風文翰大舉就温昧過我邑羿無所得(小畜之/革大過)¶
　(之豫大/壯之震)¶
否　六喜三福南至歡國與喜同樂嘉我潔德¶
同人　鬬龍股折日就遂明自外為主弟伐其兄¶
大有　蒙慶受福有所獲得不利出域¶
<pb:KR3g0029_WYG_004-100a>¶
謙　蠻夷戎狄太隂所積涸氷沍寒君子不存¶
豫　畏昏?處候時昭明卒遭白日為榮祿主¶
隨　水流趨下欲至東海求我所有買鮪與鯉(姤之否/損之需)¶
　(益之/无妄)¶
蠱　冠帶南遊與福喜期徼為嘉國釋為逢時¶
臨　莎鷄振羽為季門户新沐彈冠仲父悦喜¶
觀　結衿流弼遭讒桎梏周召述職身受大福¶
噬嗑　田䑕野鷄意常欲逃拘制籠檻不得&KR0978;摇(夬之/謙需)¶
<pb:KR3g0029_WYG_004-100b>¶
　(之隨㢲/之隨)¶
賁　居華山巔遊觀浮雲有雨不濡心樂無憂¶
剝　傾倚將顛亂不能存英雄作業家困無年¶
復　心願所喜乃今逢時保我利福不離兵革(兊之/蹇)¶
无妄　靈龜陸處盤桓失所阿衡退耕夏封於國¶
大畜　弱水之右有西王母生不知老與天相保不利¶
　行旅¶
頤　抱瑰求金日暮坐吟終身卒嵗竟無成功¶
<pb:KR3g0029_WYG_004-101a>¶
大過　言笑未畢憂來暴卒身加檻纜囚繫縳束¶
坎　望幸不至文章未成王子逐兎犬踦不得(未濟/之兊)¶
離　震悚恐懼多所畏忌行道留難不可以步¶
咸　雄狐綏綏登山崔嵬昭告顯功大福允興¶
恒　火起吾後喜炙我廡蒼龍含水深噀吾柱雖憂无¶
　咎¶
遯　危坐至暮請求不得膏澤不降政戾民忒(剝之頤/需之頤)¶
　(漸之/坎)¶
<pb:KR3g0029_WYG_004-101b>¶
大壯　孟春和氣鷹隼搏鷙衆雀憂潰¶
晉　緩法長姦不能理寃沉湎失節君受其患¶
明夷　魚鼈貪餌死於網釣受危因寵為身殃咎¶
家人　金精耀怒帶劍過午徘徊髙原宿於山谷兩虎¶
　相距弓矢滿野(震之/豫)¶
睽　四目相望精近同光並坐鼔簧¶
蹇　茹芝餌黄飲酒玉漿與神流通長無憂凶¶
解　求獐嘉鄉惡蛇不行豳岐口還復反其床¶
<pb:KR3g0029_WYG_004-102a>¶
損　天門地户幽㝠不觀不知所在(觀一/作睹)¶
益　跛足息肩有所忌難金城鐡郭以銅為闗藩屏息¶
　衞安止無患(遯之/旅)¶
夬　三雁俱飛欲歸稻池經涉山澤為矢所射¶
姤　濟深難渡濡我衣袴王子善濯決無他故¶
萃　飲酒醉飽跳趨爭鬭伯傷叔僵東家治䘮(比之鼎/大畜之)¶
　(晉益/之蒙)¶
升　跛躓未起失利後市蒙被殃咎不得鹿子¶
<pb:KR3g0029_WYG_004-102b>¶
困　辰次降婁建星中堅子無逺行外顛霄陷遂合訖¶
　終¶
井　商風召寇来呼外盜間諜内應與我爭鬭殫已寶¶
　藏主人不勝¶
革　甘露醴泉太平機闗仁德感應嵗樂民安¶
鼎　祭仲子突要門逐忽禍起子傷弟代其兄鄭文不¶
　昌¶
震　反孽難步留不及舎露宿澤陂亡其襦袴¶
<pb:KR3g0029_WYG_004-103a>¶
艮　狼虎結謀相聚為保伺候牛羊病我商人¶
漸　明德克敏乘興貢舉放勲御用乂哲蒙佑¶
歸妹　貧鬼守門日破我盆毁罌破甕空虚無子(損之/剝)¶
豐　天命赤烏與兵徼期征伐無道箕子遨遊¶
旅　威約拘囚為人所誣臯陶平理剖械出牢脱歸家¶
　閭¶
㢲　羊驚虎狼聳耳羣聚無益威僵為齒所傷¶
兊　初雖啼號後必慶笑光明照耀百嘉如意¶
<pb:KR3g0029_WYG_004-103b>¶
渙　馬服長股宜行善市蒙祐諧偶獲金五倍¶
節　應門内崩誅賢殺暴上下咸惬景公失位長歸元¶
　洹望妻不來¶
中孚　執斧破薪使媒求婦好合二姓親御斯酒色比¶
　毛嬙姑悦公喜(小過/之益)¶
小過　兩輪日轉南上大阪四馬共轅無有險難與禹¶
　笑言(賁之/需)¶
未濟　千柱百梁終不傾僵周家寧康¶
<pb:KR3g0029_WYG_004-104a>¶
　　未濟之第六十四¶
未濟　志慢未習單酒糗脯數至神前欲求所願反得¶
　大患¶
乾　旦生夕死名曰嬰鬼不可得祀(渙之大過震之/坤小過之升)¶
坤　大步上車南至喜家送我狐裘與福喜來(節之觀/大過之)¶
　(困中孚/之泰)¶
屯　西多小星三五在東早夜晨行勞苦無功(大過/之夬)¶
蒙　北陸藏冰君子心悲困於粒食鬼驚我門¶
<pb:KR3g0029_WYG_004-104b>¶
需　山泉暴怒壊梁折柱稽難行旅留連愁苦¶
訟　比目四翼來安吾國福喜上堂與我同牀(損之隨/同人之)¶
　(兊比/之離)¶
師　狡兎趯趯良犬逐咋雄雌爰爰為鷹所獲¶
比　增禄益福喜來入室解除憂惑¶
小畜　騎龍乘鳳上見神公彭祖受制王喬贊通巫咸¶
　就位拜福無窮(家人/之剝)¶
履　天火卒起燒我旁里延及吾家空盡己財¶
<pb:KR3g0029_WYG_004-105a>¶
泰　金帛黄寶宜與我市嫁娶有息利得萬倍¶
否　鬼魅之居凶不可舎¶
同人　飛鳥逐兎各有畏惡鵰鷹為賊亂我室舎¶
大有　初雖驚惶後乃無傷受其福慶¶
謙　兩金相擊勇氣均敵日月鬭戰不破不缺¶
豫　曳綸河海掛釣魴鯉王孫利德以享仲發(一作/友)¶
隨　犬畏虎狼依人作輔三夫執㦸伏不敢起身安无¶
　咎¶
<pb:KR3g0029_WYG_004-105b>¶
蠱　蜘蛛作網以伺行旅青蠅嚵聚觸我羅域為網所¶
　得死於網羅¶
臨　所望在外鼎命方來拭爵滌罍炊食待之不為季¶
　憂¶
觀　日月並居常暗匪明髙山崩顚丘陵為溪(蹇之/咸)¶
噬嗑　春服既成載華復生莖葉茂盛實穗泥泥¶
賁　華首山頭仙道所遊利以居止長无咎憂¶
剝　三狐嘷哭自悲孤獨野無所由死於丘室¶
<pb:KR3g0029_WYG_004-106a>¶
復　火中暑退求藿其食商人不至市空無有¶
无妄　獨立山顛求麋耕田草木不闢秋饑無年¶
大畜　火雖熾在吾後冦雖近在吾右身安吉不危殆¶
　(歸妹/之震)¶
頤　&KR2094;&KR2094;&KR0008;&KR0008;貧鬼相責無有懽怡一日九結(豐之/晉)¶
大過　追亡逐北呼還㓜叔至山而得反歸其室(渙之/臨需)¶
　(之/渙)¶
坎　銜命辱使不堪厥事遂墮落去更為欺吏¶
<pb:KR3g0029_WYG_004-106b>¶
離　被珠銜玉沐浴仁德應聘唐國四門穆穆蟊賊不¶
　作凶惡伏匿¶
咸　機闗不便不能出言精誠適通為人所寃¶
恒　甕破缶缺南行亡失¶
遯　唇亡齒寒積日凌根朽不可用為身災患¶
大壯　蒙惑憧憧不知西東魁罡指南告我失中利以¶
　宜止去國憂患¶
晉　鳥鴟搏翼以避隂賊盜伺二女賴厥生福旱災為¶
<pb:KR3g0029_WYG_004-107a>¶
　疾君無黍稷¶
明夷　名成德就項領不伐景公耄耋尼父避去¶
家人　言與心詭西行東望鯀湮洪水佞賊為禍¶
睽　獫狁匪度治兵焦穫伐鎬及方與周爭疆元戎其¶
　駕衰及夷王(末句一作/以安我王)¶
蹇　三火起明雨滅其光髙位疾顚驕恣誅傷¶
解　隂涿川決水為吾祟使我潰心母樹枲麻居止凶殆¶
損　厭浥晨夜道多湛露沾我襦袴重難以步¶
<pb:KR3g0029_WYG_004-107b>¶
益　宜行賈市所求必倍載喜抱子與利為友(大過之/恒㢲之)¶
　(損/)¶
夬　隂變為陽女化為男治道得通君臣相承(渙之旅/豐之節)¶
　(屯之/離)¶
姤　淵蔽牡荆生翳山旁仇敵皆憎孰肯相迎¶
萃　坐茵乘軒握德宰臣虞叔受命六合和親¶
升　雲興蔽日雨集草木年茂嵗熟¶
困　播枝折岐與母别離絶不相知(旅之/大過)¶
<pb:KR3g0029_WYG_004-108a>¶
井　天旱水涸枯槁無澤困於沙石未有所獲¶
革　圭璧琮璜執贄見王百里&KR1108;戚應聘齊秦¶
鼎　龍渴求飲雲黑景從河伯捧醴跪進酒漿流潦滂¶
　滂¶
震　雹梅零蔕心思積憤亂我雲氣¶
艮　鹿求其子虎廬之西唐伯李耳貪不我許(渙之既/濟隨之)¶
　(否/)¶
漸　穿匏挹水搆鐵燃火勞瘦力竭饑渴為禍¶
<pb:KR3g0029_WYG_004-108b>¶
歸妹　龍生馬淵壽考且神舎宿軒轅居樂長安¶
豐　崔嵬北岳天神貴客温仁正直主布恩德衣冠不¶
　已蒙受天福¶
旅　鬼夜哭泣齊失其國為下所賊¶
㢲　二政多門君失其權三家専制禍起季孫¶
兊　望幸不到文章未就三子逐兎犬踦不得(渙/卦)¶
渙　伯虎仲熊德義淵𢎞使布五教隂陽順序¶
節　兩足四翼飛入家國寧我伯姊與母相得¶
<pb:KR3g0029_WYG_004-109a>¶
中孚　春秋禱祝解禍除憂君無災咎¶
小過　牧羊稻園聞虎諠讙畏懼悚息終無禍患(剝之/損井)¶
　(之否隨/之漸)¶
既濟　大蛇巨魚相搏於郊君臣隔塞郭公出廬¶
　¶
　¶
　¶
　¶
<pb:KR3g0029_WYG_004-109b>¶
　¶
　¶
　¶
　¶
　¶
　¶
　¶
　焦氏易林卷四¶
